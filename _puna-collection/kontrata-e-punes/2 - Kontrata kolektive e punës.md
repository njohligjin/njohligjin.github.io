---
title: "Kontrata kolektive e punës"
tag: kontrata-e-punes
---

### Çfarë kuptojmë me kontratë kolektive pune?

Kontrata kolektive e punës lidhet mes një ose disa punëdhënësish ose organizata punëdhënësish dhe një ose disa sindikatave të punëmarrësve për të përcaktuar kushtet, që duhet të kenë kontratat e punës që lidh një punëdhënës. Në rastin kur ekziston një kontratë kolektive, punëdhënësi që është pjesë e kontratës, duhet të lidhë kontratat individuale të punës me punëmarrësit e tij, sipas kushteve të vendosura në kontratën kolektive.

Kontrata kolektive është e detyrueshme për t’u zbatuar nga çdo punëdhënës ose çdo anëtar në organizatën që e ka nënshkruar atë.

Sa i takon punëmarrësve të këtij punëdhënësi, kushtet e kontratës kolektive do të zbatohen edhe ndaj tyre pavarësisht nëse ata janë ose jo pjesë e sindikatës me të cilën punëdhënësi ose organizata ka lidhur këtë kontratë kolektive.
