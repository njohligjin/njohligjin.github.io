---
title: "Mbrojtja që ligji i siguron grave"
tag: grate-dhe-te-miturit-ne-pune
---
### Cila është mbrojtja që ligji i siguron grave për sa i përket marrëdhënieve të punës?

Gratë shtatzëna ose me fëmijë në gji nuk mund të punësohen në punë të rënda ose të rrezikshme që dëmtojnë shëndetin e nënës dhe të fëmijës. Gjithashtu ndalohet puna e natës për gratë shtatzëna.

Ndalohen testet e shtatzënisë para punësimit, kur kërkohen nga punëdhënësi, përveç rasteve kur vendi i punës kërkon të punohet në kushte që mund të ndikojnë negativisht në shtatzëninë ose që mund të dëmtojnë jetën apo shëndetin e nënës ose të fëmijës.

Punëdhënësi nuk mund të urdhërojë kryerjen e punës natën për gratë shtatzëna dhe deri sa fëmija të mbushë moshën 1 vjeç, në qoftë se është e dëmshme për sigurinë dhe shëndetin e gruas dhe/ose të fëmijës, vërtetuar kjo me raport mjekësor.
