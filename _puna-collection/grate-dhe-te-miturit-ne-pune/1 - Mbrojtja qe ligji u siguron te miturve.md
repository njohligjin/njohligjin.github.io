---
title: "Mbrojtja që ligji i siguron të miturit"
tag: grate-dhe-te-miturit-ne-pune
---
### Cila është mbrojtja që ligji i siguron të miturit për sa i përket marrëdhënieve të punës?

Ndalohet marrja në punë e të miturve nën moshën 16 vjeç. Bëjnë përjashtim rastet kur të miturit nga mosha 15 deri në 16 vjeç punësohen gjatë pushimeve shkollore vetëm në punë të lehta, që nuk cenojnë sigurinë, shëndetin, zhvillimin dhe shkollimin e tyre.

Të miturit nën moshën 18 vjeç duhet të punësohen vetëm kur njihen si të aftë për punë pas kontrollit mjekësor të plotë. Vetëm personat madhorë mbi 18 vjeç mund të punësohen në punë të vështira ose që paraqesin rrezik për shëndetin ose personalitetin e tyre. Ndalohet të punojnë në punën e natës punëmarrësit nën moshën 18 vjeç dhe ata të deklaruar invalidë mbi bazën e raportit mjekësor sipas ligjit për sigurimet shoqërore.
