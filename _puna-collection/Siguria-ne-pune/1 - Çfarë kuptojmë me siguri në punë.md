---
title: "Çfarë kuptojmë me siguri në punë?"
tag: siguria-ne-pune
---

###  Çfarë kuptojmë me siguri në punë??

Siguria në punë ka të bëjë me garantimin e sigurisë dhe mbrojtjes së shëndetit të punëmarrësve, nëpërmjet parandalimit të rreziqeve profesionale, eleminimit të faktorëve që përbëjnë rrezik dhe aksident. Gjithashtu parashikon informimin, konsultimin, pjesëmarrjen e balancuar si dhe trajnimin e formimin e punëmarrësve, e përfaqësuesve të punëmarrësve ne kete drejtim.


### Në çfarë fushash dhe për kë persona aplikohen rregullat e sigurisë në punë?

Rregullat e sigurisë në punë zbatohen në të gjithë sektorët e veprimtarisë private dhe publike, duke përjashtuar ato veprimtari të vecanta të shërbimit publik, si forcat e armatosura, policia e shtetit, ose disa veprimtari për menaxhimin e emergjencave civile ku në këto raste siguria në punë duhet të sigurohet sa më shumë të jetë e mundur.
Rregullat e sigurisë në punë aplikohen për të gjithë ato persona të cilët janë punëmarrës qoftë në një veprimtari private ose publike, duke përfshirë: burrat, gratë, të miturit, etj.

