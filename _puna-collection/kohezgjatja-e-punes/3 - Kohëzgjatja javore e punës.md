---
title: "Kohëzgjatja javore e punës"
tag: kohezgjatja-e-punes
---

### Kohëzgjatja javore e punës

Me kohëzgjatje javore të punës kuptohet koha e punës e kryer nga e hëna në mëngjes ora 0:00 deri në të dielën e ardhshme ora 24:00, brenda 7 ditëve të një jave. Pra, shumatorja e të gjitha orëve të punës të kryera brenda një jave kalendarike.

Kohëzgjatja normale e javës së punës është jo më shumë se 40 orë. Për punët që paraqesin vështirësi ose që janë të dëmshme për shëndetin, Këshilli i Ministrave përcakton kohëzgjatje javore të reduktuar. Periudhat e paaftësisë së përkohshme në punë konsiderohen si kohë pune. Paaftësia e përkohshme në punë mund të shkaktohet nga sëmundjet, aksidentet në punë apo sëmundjet profesionale.
