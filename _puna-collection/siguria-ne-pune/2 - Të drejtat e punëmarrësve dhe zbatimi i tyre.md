---
title: "
Të drejtat e punëmarrësve dhe zbatimi i tyre"
tag: siguria-ne-pune
---

### Çfarë të drejtash dhe përfitimesh kanë punëmarrësit?


Punëmarrësit kanë të drejtë si më poshtë:

1. Informimin për cdo rrezik që ka vendi i punës;
2. Për mos kryerjen e punës së detyruar;
3. Të kenë përfaqësuesit e tyre në Këshillin e Sigurisë dhe Shëndetit në Punë;
4. Të marrin pjesë në diskutime për të gjitha çështjet, që lidhen me sigurinë dhe shëndetin në punë;
5. Për mos diskriminimin në vendin e punës;
6. Të kenë mundësi për të paraqitur vëzhgimet, vlerësimet dhe verifikimet e bëra prej tyre në Inspektoratin Shtetëror të Punës
7. Të drejtën për të krijuar një përfaqësi, që do t‘i përfaqësojë ato;
8. T’i drejtohen Inspektoratit Shtetëror të Punës, kur mendojnë se masat e marra dhe mjetet e përdorura nga punëdhënësi nuk janë të mjaftueshme për të garantuar sigurimin e shëndetit në punë.
9. Të informohen për mënyrën e dhënies së ndihmës së parë;
10. T’i kërkojnë punëdhënësit marrjen e masave të nevojshme për shmangien e rrezikut;
11. Të kërkojnë informacion nga punëdhënësi dhe të marrin pjesë në hartimin e dokumentit të vlerësimit dhe parandalimit të rrezikut, si edhe në dokumente të tjera, që lidhen me sigurinë dhe shëndetin në punë.


### Si munden punëmarrësit të kërkojnë zbatimin e të drejtave të tyre?

Punëmarrësit mund të kërkojnë zbatimin e të drejtave të tyre me anë të përfaqësuesve të tyre. Ku këto të fundit  përfaqësojnë punëmarrësit tek punedhënësi i tyre duke kërkuar që të zbatohen të drejtat e punëmarrsëve. Gjithashtu këto përfaqësues mund t’i drejtohen Inspektoratit Shtetëror të Punës në qoftëse punëdhënësi i tyre nuk i respekton të drejtat për sigurinë në punë.


### Si mund të ankohesh për mos respektimin e sigurisë në punë?

Punëmarrësit mund të ankohen për mos respektimin e sigurisë në punë me anë të përfaqësuesve të tyre tek Inspektorati Shtetëror i Punës. 

