---
title: "Detyrimet e Punëdhënësit"
tag: siguria-ne-pune
---

### Çfarë detyrimesh ka punëdhënësi?


Punëdhënësi ka detyrimet e mëposhtme për sigurinë në punë:

•	parandalimin e rreziqeve për aksidentet në punë dhe sëmundjet profesionale;

•	informimin dhe formimin profesional të punëmarrësve e të përfaqësuesve të tyre;

•	organizimin e mbrojtjes kolektive dhe individuale;

•	sigurimin  e organizimit të vendit të punës e të mjeteve të nevojshme;

•	kryen një vlerësim të rreziqeve për sigurinë dhe shëndetin në punë, përfshirë edhe grupet e punëmarrësve të ekspozuar ndaj rreziqeve të veçanta;

•	përcakton masat mbrojtëse që duhen marrë dhe nëse është e nevojshme, pajisjet mbrojtëse që do të përdoren;

•	mban regjistër të aksidenteve në punë, për rastet kur punëmarrësit përfitojnë paaftësi të përkohshme në punë për më shumë se 3 ditë pune, për shkak të aksidenteve e të sëmundjeve profesionale;

•	është i detyruar të mbulojë me shërbim mjekësor, nëpërmjet mjekut të punës, të përshtatshëm për rreziqet që paraqet vendi i punës;

•	harton raporte për aksidentet në punë e sëmundjet profesionale.

### Si i realizon punëdhënësi këto detyra?

Në përmbushjen e detyrimeve të tija, punëdhënësi duhet të marrë dhe garantojë një sërë veprimesh, si për shembull:

•	të sigurojë dhe kontrollojë cilësinë e kryerjes së shërbimeve të personave apo shërbimeve të kontraktuara prej tij për sigurinë e shëndetin në punë;

•	marrë masat për të siguruar materialet e nevojshme për informimin dhe trajnimin e 
punëmarrësve, si për shembull postera, fletushka, filma, filmime të lidhura me sigurinë dhe shëndetin në punë;

•	të sigurojë informimin e çdo personi përpara fillimit të punës, për rreziqet ndaj të 
cilave ai mund të ekspozohet në vendin e punës, si dhe për masat parandaluese dhe mbrojtëse që nevojiten; 

•	të sigurojë që punëmarrësit të jenë të pajisur me lejet e ushtrimit të profesioneve, të 
cilat parashikohen me akte ligjore të veçanta; 

•	të sigurojë funksionimin e vazhdueshëm dhe të duhur të sistemeve dhe mjeteve 
mbrojtëse, neutralizimin e substancave të rrezikshme, etj.; 

•	të marrë në punë çdo punëmarrës, në bazë të ekzaminimit mjekësor të tij, në varësi 
të vendit të punës; 

•	të vërë në dispozicion të inspektorëve të punës, gjatë inspektimit ose hetimit të 
ngjarjeve, dokumentacionin e nevojshëm dhe informacionin e kërkuar; 

•	të bëjë rregullimet e nevojshme për të realizuar masat, që kërkohen nga inspektorët e 
punës gjatë inspektimeve ose hetimeve të ngjarjeve; 

•	të lejojë përfaqësuesin e punëmarrësve, me kërkesën e këtij të fundit, të marrë pjesë gjatë vizitës së inspektimit, si dhe në rastet e hetimit të ngjarjeve;
