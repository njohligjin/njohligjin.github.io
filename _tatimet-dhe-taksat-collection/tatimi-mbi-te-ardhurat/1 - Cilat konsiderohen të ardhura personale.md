---
title: "Cilat konsiderohen të ardhura personale?"
tag: tatimi-mbi-te-ardhurat
---

### Cilat janë të ardhurat personale që tatohen?
Të ardhurat personale që tatohen janë:

* Pagat dhe shpërblimet e tjera që lidhen me marrëdhëniet aktuale të punës;
* Të ardhurat që rrjedhin nga fitimi si ortak apo aksioner në një shoqëri tregtare;
* Të ardhurat nga interesat bankare apo ato të përfituara nga letrat me vlerë;
* Të ardhurat që rrjedhin nga e drejta e autorit dhe pronësia intelektuale;
* Të ardhurat nga enfiteoza, huaja dhe qiratë, me përjashtim të rasteve, kur të ardhurat janë realizuar nga zhvillimi i një veprimtarie tregtare;
* Të ardhurat nga kalimi i së drejtës së pronësisë mbi pasuritë e paluajtshme, si p.sh. shitja;
* Të ardhurat e individëve nga lojërat e fatit dhe kazinotë;
* Të ardhurat e realizuara nga diferenca ndërmjet çmimit të shitjes dhe çmimit të blerjes së kuotave ose aksioneve, që një ortak ose aksioner zotëron dhe ja shet një personi tjetër.
* Të ardhura të tjera, që nuk përfshihen në këtë listë, të realizuara nga individë rezidentë ose jorezidentë, por me burim në Republikën e Shqipërisë; 
* Të ardhurat në formë monetare për shtimin e kapitalit me burime nga jashtë shoqërisë, që nuk janë të tatuara më parë, ndërkohë që kanë qenë objekt tatimi dhe që nuk janë shoqëruar me dokumente zyrtare që vërtetojnë origjinën e këtyre të ardhurave.
* Kalimi i së drejtës së pronësisë për banesën dhe/ose truallin, brenda lidhjes gjinore në familje, bashkëshort, bashkëshorte, fëmijë, vetëm një herë ndaj një përfituesi, nëpërmjet dhurimit dhe /ose heqjes dorë nga pasuria; 
* Pagat dhe shpërblimet e cdo lloji të sportistëve, që kanë kontrata të rregullta me klubet sportive, të cilat njihen nga federatat përkatëse sportive, të përfituara gjatë periudhës 1 janar 2021 deri më dhjetor 2022; 
* Të ardhurat nga pensionet dhe shpërblimet e tjera të ngjashme të shtetasve të huaj me origjinë shqiptare apo të atyre nga vendet e Bashkimit Evropian, me leje qëndrimi në Republikën e Shqipërisë, si dhe të shtetasve të huaj që kanë marrë shtetësinë shqiptare e janë rezidentë në Republikën e Shqipërisë dhe që i përfitojnë këto të ardhura sipas legjislacionit të vendit ku përfitojnë pensionin apo shpërblimet e tjera të ngjashme.