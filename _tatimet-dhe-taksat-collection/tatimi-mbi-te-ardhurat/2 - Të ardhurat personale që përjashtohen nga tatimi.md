---
title: "Të ardhurat personale që përjashtohen nga tatimi"
tag: tatimi-mbi-te-ardhurat
---

### Cilat janë të ardhurat personale që përjashtohen nga tatimi?
Të ardhurat personale që përjashtohen nga tatimi janë:

* Të ardhurat e përfituara si rezultat i sigurimit në skemën e detyrueshme të sigurimeve shoqërore dhe shëndetësore, si dhe ndihmat ekonomike për individët pa të ardhura ose me të ardhura të ulta;
* Bursat e nxënësve dhe të studentëve;
* Shpërblimet e marra në raste sëmundjesh apo fatkeqësish;
* Të ardhurat e përfituara nga pronarët si shpërblim për shpronësimet që i bëhen nga shteti për interesa publike (në formë monetare ose jo monetare);
* Të ardhurat që përjashtohen në bazë të marrëveshjeve ndërkombëtare të miratuara nga Kuvendi i Shqipërisë;
* Të ardhurat e përfituara si rezultat i kompensimit financiar, për ish-pronarët dhe ish të dënuarit politikë;
* Kontributet e bëra nga punëdhënësi për sigurimin e jetës dhe të shëndetit të punëmarrësve;
* Dëmshpërblimet e marra nëpërmjet vendimeve të formës së prerë të gjykatave, si dhe kompensimet e caktuara për kostot gjyqësore.
* Të ardhurat e përfituara nga institucionet shtetërore për arritjet në shkencë, sport, kulturë;
* Të ardhurat e përfituara nga kalimi i së drejtës së pronësisë mbi tokën bujqësore nga një fermer i regjistruar te një fermer apo person fizik a juridik që kryen aktivitet bujqësor, me kushtin që të mos ndryshohet destinacioni i tokës së blerë.
* Kontributi i bërë nga çdo anëtar i një fondi të pensionit vullnetar deri në masën e përcaktuar në ligjin për fondet e pensionit vullnetar, si dhe kontributet e bëra nga punëdhënësi ose çdo kontribues tjetër, në emër dhe për llogari të anëtarit të fondit të pensionit vullnetar.
* Kthimi i investimit, përfshirë fitimet nga kapitali prej investimeve të kryera me asetet e fondit të pensioneve, gjatë administrimit nga shoqëria administruese.
