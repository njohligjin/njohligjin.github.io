---
title: "Kush duhet të mbajë tatim në burim?"
tag: tatimi-mbi-fitimin
---

### Cilët janë subjektet që janë të detyruar të mbajnë në burim tatimin mbi të ardhurat dhe si llogaritet ai?

Të gjithë personat rezidentë në Republikën e Shqipërisë, organet e qeverisjes qendrore e vendore, organizatat jofitimprurëse dhe çdo subjekt tjetër, janë të detyruar të mbajnë tatimin në burim në masën 15% nga shuma bruto e këtyre pagesave:

* dividendëve nga shoqëritë aksionare;
* ndarjeve të fitimit;
* interesave;
* pagesave për të drejtat e autorit dhe për pronësinë intelektuale;
* pagesave për shërbimet teknike, shërbimet e menaxhimit, shërbimet financiare dhe ato të sigurimit;
* pagesave për menaxhimin dhe pjesëmarrjen në këshillat drejtues;
* pagesave për ndërtimin, instalimin, montimin ose për punë mbikqyrëse që lidhen me to;
* pagesave për qiratë;
* pagesave për shfaqjet e aktorëve, të muzikantëve ose sportistëve, përfshirë pagesa të tilla që u bëhen personave, të cilët punësojnë artistë ose sportistë apo ndërmjetësojnë për shfaqjet e tyre;
* të ardhurave të individëve nga lojërat e fatit dhe kazinotë.
