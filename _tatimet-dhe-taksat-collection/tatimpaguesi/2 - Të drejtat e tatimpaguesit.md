---
title: "Të drejtat e tatimpaguesit"
tag: tatimpaguesi
---

### Çfarë të drejtash ka tatimpaguesi?

Disa nga të drejtat që ka tatimpaguesi janë:

* Të marrë informacion dhe të asistohet pa shpërblim nga administrata tatimore për zbatimin e legjislacionit tatimor.
* Të ruhet konfidencialiteti i të dhënave të veta tatimore e financiare, të administruara nga administrata tatimore.
* Të njoftohet për çdo akt apo veprim, të bërë për mbledhjen e detyrimeve tatimore, i cili prek pasurinë e tij, përveç rastit kur ekziston rreziku i shmangies nga mbledhja e këtij detyrimi nëse bëhet njoftimi i tij.
* Në rast mosmarrëveshjeje për vlerësimin tatimor, të marrë përgjigje me shkrim nga administrata tatimore në lidhje me arsyet dhe mënyrën e vlerësimit dhe të vendimit të marrë.
* Të marrë nga administrata tatimore vërtetim për të ardhurat e tatueshme, për detyrimet tatimore të mbetura, si dhe për pagesat e kryera.
* Të emërojë një përfaqësues, me prokurë, i cili e përfaqëson atë në raport me administratën tatimore.
* Të kërkojë kopje të noterizuar të origjinalit, për çdo dokument, që ndodhet në dosjen e hapur për të, apo të kërkojë kopje të printuara dhe të certifikuara të të dhënave elektronike, të lidhura me të.
* Të dëgjohet nga administrata tatimore përpara se ajo të marrë një vendim administrativ për të dhe pasurinë e tij.
* Të drejtën e ankohet dhe të garantohet për një shqyrtim të pavarur administrativ të çështjeve të lidhura me të.
