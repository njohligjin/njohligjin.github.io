---
title: "Taksat kombëtare në Shqipëri"
tag: llojet-e-tatimeve-dhe-taksave
---

### Cilat janë llojet e taksave kombëtare?

Taksat kombëtare janë:

* Taksa portuale;
* Taksa e qarkullimit për benzinën si dhe për gazoilin, si dhe për benzinën ose gazoilin që gjendet në përmbajtjen e biokarburantit;
* Taksa e mjeteve të përdorura të transportit;
* Taksa e rentës minerare;
* Taksa e akteve dhe e pullës;
* Taksa e karbonit për benzinen, për gazoilin, për qymyrin, për vajgurin, për solarin, për mazutin dhe për koks nafte, si dhe për benzinën ose gazoilin që gjendet në përmbajtjen e biokarburantit
* Taksa e ushtrimit të veprimtarisë së peshkimit;
* Taksa e ambalazheve të plastikës dhe të qelqit;
* Taksa mbi të drejtën e përdorimit të truallit shtetëror;
* Taksa mbi primet e shkruara, me përjashtim të primeve të sigurimit për produktet e jetës, shëndetit në udhëtim dhe kartonit jeshil;
* Taksë regjistrimi fillestar dhe taksë e përvitshme për automjetet luksoze.

“Automjet luksoz” konsiderohet autovetura deri në 6+1 vende, e cila plotëson të paktën njërin nga këto kushte: a) të ketë cilindratë të barabartë ose më të madhe se 3000cm3; ose b) vlerën/çmimin të barabartë ose më shumë se 5 000 000 lekë.

### Cilat janë taksat kombëtare që vilen nëpërmjet pullës?

Taksat kombëtare, që vilen nëpërmjet pagimit të pullës, janë:

* taksa e akteve të gjendjes civile.
