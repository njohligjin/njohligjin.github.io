---
title: "Tatimi i thjeshtuar mbi biznesin e vogel"
tag: taksat-vendore
---

### Sa është tatimi i thjeshtuar mbi fitimin për biznesin e vogël?

Çdo subjekt që kryen një biznes, përmes të cilit qarkullojnë gjatë vitit fiskal, të ardhura vjetore bruto (qarkullim) më të ulëta ose të barabarta me 8.000.000 (tetë milionë), është subjekt i detyrimit për të paguar tatimin e thjeshtuar mbi fitimin e biznesit të vogël.

Subjektet me qarkullim nga 0 deri në 2 milionë lekë, paguajnë 25,000 lekë në vit tatim të thjeshtuar mbi fitimin.

Subjektet me qarkullim vjetor nga 2 deri në 8 milionë lekë në vit paguajnë 7.5% të fitimit të tatueshëm, si tatim të thjeshtuar të tatimit mbi fitimin.

Periudha mbi të cilën llogaritet qarkullimi dhe në rast se është i zbatueshëm, dhe tatimi i thjeshtuar mbi fitimin për biznesin e vogël, fillon më 1 janar dhe përfundon më 31 dhjetor të vitit në vazhdim. Nëse veprimtaria e biznesit krijohet ose pushon brenda kësaj periudhe, detyrimi i taksapaguesit llogaritet proporcionalisht vetëm për periudhën e ushtrimit të kësaj veprimtarie.

Tatimi i thjeshtuar mbi fitimin për biznesin e vogël, për subjektet me qarkullim nga 2 deri në 8 milionë lekë, llogaritet në bazë të formularit të deklarimit tatimor të biznesit të vogël, i cili përcaktohet me udhëzim të Ministrit të Financave.
