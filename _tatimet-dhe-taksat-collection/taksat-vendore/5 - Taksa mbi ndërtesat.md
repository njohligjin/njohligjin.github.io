---
title: "Taksa mbi ndërtesat"
tag: taksat-vendore
---

### Si llogaritet taksa mbi ndërtesat

Baza e taksës mbi ndërtesat është sipërfaqja në metër katror e ndërtesës ose e një pjese të saj, mbi dhe nën nivelin e tokës dhe për çdo kat. Sipërfaqja në pronësi të taksapaguesit përcaktohet sipas dokumenteve që e vërtetojnë këtë pronësi. Në rast të mungesës së dokumentacionit të pronësisë, përdoruesi i ndërtesës bën një vetëdeklarim të sipërfaqes së ndërtesës, pranë bashkisë ku ndodhet ndërtesa.

Tatimpaguesit që kanë në pronësi më shumë se një banesë, për shtëpinë ku kanë banimin e zakonshëm paguajnë taksën e ndërtesës sipas sipërfaqes, ndërsa për të gjitha shtëpitë e tjera, taksa e ndërtesës është sa dyfishi i taksës së ndërtesës, që zbatohet në zonën ku ndodhet kjo ndërtesë.

Kjo taksë llogaritet në lekë për metër katror, sipas zonës ku ndodhet ndërtimi, vitit të ndërtimit dhe qëllimit të përdorimit të saj.
