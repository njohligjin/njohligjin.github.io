---
title: "Taksa mbi tokën bujqësore"
tag: taksat-vendore
---

### Si llogaritet taksa mbi tokën bujqësore?

Baza e taksës mbi tokën bujqësore është sipërfaqja e tokës bujqësore, në hektar, në pronësi apo në përdorim të taksapaguesit. Sipërfaqja e tokës në pronësi përcaktohet sipas dokumenteve që e vërtetojnë atë. Në rast të mungesës së dokumentacionit të pronësisë, përdoruesi i tokës bujqësore bën një vetëdeklarim të sipërfaqes së tokës bujqësore, pranë bashkisë ku ndodhet toka.

Kjo taksë llogaritet në lekë për hektar, për çdo vit.

Përjashtohen nga taksa tokat bujqësore, që mbillen me pemë drufrutore dhe vreshtari për pesë vitet e para nga çasti i mbjelljes.
