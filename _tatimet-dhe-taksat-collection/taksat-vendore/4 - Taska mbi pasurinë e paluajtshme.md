---
title: "Taska mbi pasurinë e paluajtshme"
tag: taksat-vendore
---

### Kush paguan taksë mbi pasurinë e paluajtshme?

Taksë mbi pasurinë e paluajtshme paguajnë të gjithë personat fizikë ose juridikë, vendas ose të huaj, pronarë apo përdorues të pasurive të paluajtshme, në territorin e Republikës së Shqipërisë, pavarësisht nga niveli i shfrytëzimit të këtyre pasurive.

Detyrimin për të paguar këtë taksë e ka, sipas rastit, pronari ose bashkëpronari, sipas pjesës që zotëron, apo përdoruesi i pasurisë së paluajtshme, për pasuritë që nuk janë të pajisura me dokumente pronësie.

### Cilat janë taksat që paguhen mbi pasurinë e paluajtshme?
Taksat që paguhen mbi pasurinë e paluajtshme janë:

* taksa mbi ndërtesat;
* taksa mbi tokën bujqësore;
* taksa mbi truallin.

### Kush paguan taksë mbi kalimin e së drejtës së pronësisë për pasuritë e paluajtshme?

Taksa mbi kalimin e së drejtës së pronësisë për pasuritë e paluajtshme vendoset për ndërtesat dhe të gjitha pasuritë e paluajtshme në çastin e kalimit të së drejtës së pronësisë mbi to. Taksa paguhet nga personi, që kalon të drejtën e pronësisë mbi pasurinë e paluajtshme, para kryerjes së regjistrimit të saj sipas ligjit.

### Si llogaritet taksa mbi kalimin e së drejtës së pronësisë për pasuritë e paluajtshme?

Baza e taksës mbi kalimin e së drejtës së pronësisë për ndërtesat është sipërfaqja e ndërtimit, pronësia e së cilës transferohet.

Pasuritë e tjera të paluajtshme taksohen me 2% të vlerës së shitjes së tyre.
