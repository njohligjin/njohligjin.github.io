---
title: "Tarifat e administrimit"
tag: administrimi
---

### Si veprohet nëse një nga bashkëpronarët nuk e paguan tarifën e administrimit në kohën e caktuar?

Nëse një bashkëpronar nuk e paguan tarifën e administrimit në kohën e caktuar, për çdo muaj vonesë, ai paguan një kamatë të barabartë me 10 për qind të tarifës.

Nëse bashkëpronari nuk i ka paguar tarifat mujore të prapambetura as në muajin e tretë, bashkë me kamatat përkatëse, kryesia ose shoqëria e administrimit, e autorizuar nga kryesia, i drejtohet gjykatës për detyrimin e kryerjes së pagesës dhe zyrës së përmbarimit për vënien në ekzekutim të vendimit të Asamblesë së Bashkëpronarëve, për detyrimin e pagimit të tarifave të prapambetura dhe të kamatave përkatëse.
