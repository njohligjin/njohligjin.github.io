---
title: "Çfarë përfshihet ne konsultimin publik?"
tag: konsultimi-publik
---

### Kush mund të përfshihet në konsultimin publik?
Palët e interesuara në procesin e njoftimit e të konsultimit publik janë:
a)	organet publike;
b)	shtetasit e Republikës së Shqipërisë dhe grupet e interesit;
c)	personat fizikë të huaj me vendqëndrim të përhershëm në Republikën e Shqipërisë, si dhe personat juridikë të huaj, të regjistruar në Republikën e Shqipërisë.
Palët e interesuara interesuara kanë të drejtë të (i) kërkojnë informacion për procesin e njoftimit e të konsultimit publik, (ii) t’u propozojnë organeve publike fillimin e procedurës për hartimin dhe miratimin e projektakteve, sipas planit vjetor të procesit të vendimmarrjes, si dhe (iii) t’u dorëzojnë organeve publike komente dhe rekomandime për projektaktet që janë në proces të njoftimit dhe të konsultimit publik.

### Cilat aktet ligjore i nënshtrohen konsultimit publik?
Aktet që i nënshtrohen procedurave për njoftimin dhe konsultimin publik, sipas Ligjit nr.146/2014 “ Për njoftimin dhe konsultimin publik” janë:
a)	projektligjet përpara miratimit të tyre;
b)	projekt-dokumenta strategjikë , duke përfshirë si ato kombëtare dhe ato vendore;
c)	politikat me interes të lartë publik;

### Por pavarësisht sa më lart aktet që nuk mund t’i nënshtrohen konsultimit publik janë ato që lidhen me:
a)	çështjet e sigurisë kombëtare, për aq sa ato përbëjnë sekret shtetëror 
b)	marrëdhëniet ndërkombëtare dhe marrë-veshjet dypalëshe dhe shumëpalëshe; 
c)	aktet administrative individuale dhe aktet administrative me karakter normativ, përveçse kur me ligj të veçantë parashikohet ndryshe; 
d)	aktet normative, me fuqinë e ligjit, të miratuara në Këshillin e Ministrave; 
e)	emergjencën civile; 
