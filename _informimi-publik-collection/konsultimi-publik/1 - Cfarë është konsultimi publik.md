---
title: "Çfarë është konsultimi publik?"
tag: konsultimi-publik
---
### Çfarë  nënkupton konsultimi publik?
Konsultimi publik nënkupton marrjen e mendimeve dhe përfshijen e publikut për përmbajtjen dhe përmisimin e një akti ligjor, që është në hartim e sipër, (projekati), nga momenti i publikimit të projektaktit për mendim deri në miratimin përfundimtar të tij. 

### Kur dhe si zbatohet konsultimi publik?
Organet publike janë të detyruara të marrin masat e domosdoshme që të krijojnë mundësi për pjesëmarrjen e publikut dhe palëve të interesuara në procesin e konsultimit publik. Për të realizuar këtë veprohet si më poshtë:
a)	publikimi i projektaktit në regjistrin elektronik të konsultimit publik (www.konsultimipublik.gov.al) së bashku me të dhëna të lidhura me konsultimin e projektakteve; 
b)	publikimi i planeve vjetore të organeve publike që lidhen me procesin e vendimarrjes (programi i transparencës);
c)	dhënien e informacionit në lidhje me procesin e njoftimit dhe të konsultimit publik në të gjitha fazat.
 Dhënia e informacionit në të gjitha fazat e konsultimit publik fillon nga publikimi i projektaktit, marrja e komenteve dhe rekomandimeve nga publiku, organizimi i debateve publike dhe së fundmi, miratimi i aktit përfundimtar. 
Pas publikimit të njoftimit në regjistrin elektronik organi publik mund të organizojë edhe konsultime dhe takime publike me palët e interesuara, takime të cilat dokumentohen me procesverbal, si dokument zyrtar.
Çdo projektakt publikohet në regjistrin elektronik për njoftimin dhe konsultimin publik.
