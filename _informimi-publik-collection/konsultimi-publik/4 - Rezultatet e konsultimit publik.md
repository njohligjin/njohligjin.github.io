---
title: "Rezultatet e konsultimit publik"
tag: konsultimi-publik
---

### Si shqyrtohen komentet dhe rekomandimet?
Çdo organ publik cakton një person si koordinator të njoftimit dhe konsultimit publik. Komentet dhe rekomandimet e marra gjatë procesit të konsultimit publik grumbullohen nga ky koordinator përkatës  në një mënyrë transparente. 
Shqyrtimi i komenteve dhe rekomandimeve kryhet nga organi publik përgjegjës për hartimin e projektaktit, i cili ka për detyrë të vendosë për pranimin ose refuzimin e rekomandimeve të marra nga palët e interesuara. 
Nëqoftëse rekomandimet pranohen, atëherë ato i bashkëngjiten në mënyrë të përmbledhur projektaktit. Në rast refuzimi organi publik paraqet, në një nga format e njoftimit sipas këtij ligji, një përmbledhje të arsyeve për mospranimin e tyre . 
Numri i akteve të miratuara nga organi publik për vitin referues, numri i rekomandimeve të marra nga palët e interesuara, numri i rekomandimeve të pranuara ose të refuzuara gjatë procesit të vendimmarrjes dhe numri i takimeve publike, janë të gjitha të pasqyruara në raportet vjetore.

### Cilat janë procedurat e ankesave?
Nëse palët e interesuara vlerësojne se organi publik ka cënuar të drejtën e tyre për njoftim dhe konsultim publik ose nuk janë respektuar afatet e duhura, mund të ankohen:
a)	pranë titullarit të organit publik përgjegjës për procesin e njoftimit dhe konsultimit publik, kur projektakti nuk është miratuar ende;
b)	 pranë Komisionerit për të Drejtën e Informimit dhe Mbrojtjen e të Dhënave Personale, brenda 30 ditëve nga data e miratimit të aktit
Organi publik merr masa të menjëhershme për reflektimin e vërejtjeve të paraqitura në ankesën e dërguar nga pala e interesuar., kërkohen nga Komisioneri për të Drejtën e Informimit dhe Mbrojtjen e të Dhënave Personale, i kërkon ankuesit dhe organit publik, kundër të cilit është bërë ankesa, që të paraqesin parashtrime me shkrim brenda 10 ditëve. 
Nëqoftëse Komisioneri konkludon se ka shkelje të këtij ligji, atëherë njofton organin publik për marrjen e masave administrative ndaj personit/personave përgjegjës.
