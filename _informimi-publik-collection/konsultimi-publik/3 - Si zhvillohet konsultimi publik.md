---
title: "Si zhvillohet konsultimi publik?"
tag: konsultimi-publik
---

### Në cilat forma dhe mënyra zhvillohet konsultimi publik?
Procesi për njoftimin dhe konsultimin publik për projektaktet bëhet nëpërmjet regjistrit elektronik. Por nëse organi public e konsideron të  nevojshme njoftimi per konsultim, mund të kryhet edhe në një ose disa nga format e mëposhtme:
a)	me postë elektronike;
b)	me lajmërim publik, që afishohet në ambientet e organit public inicues;
c)	me një lajmërim në mediat audiovizive kombëtare,rajonale ose lokale;
ç) me botimin në gazeta lokale ose në dy gazetat më të lexuara në nivel kombëtar.


Në raste të vecanta organi publik mund të mbledhë informacione ose opinione paraprake nga palët e interesuara , përpara se të fillojë procesin e hartimit të aktit përkatës. 

### Çfarë duhet të përmbajë njoftimi për konsultimin publik?
Në  njoftimin për fillimin e procesit të konsultimit publik duhët të përcaktohen disa elementë të rëndësishëm. Ato janë :
a)	arsyet e nevojshme për nxjerrjen e projektaktit, dhe ndikimi që do të ketë;
b)	afati, vendi dhe mënyra me të cilën palët e interesuara paraqesin ose dërgojnë rekomandimet e tyre;
c)	adresa e kontaktit të koordinatorit për njoftimin dhe konsultimin publik të organit publik për mbledhjen e rekomandimeve e të komenteve për projektaktin;
d)	vendi dhe data e organizimit të takimit publik në rastet kur organi publik vendos për organizimin e tij.

### Cilat janë afatet për konsultimin publik?
Palët e interesuara kanë një kohë të caktuar për të dërguar pranë organit publik vendimmarrës komentet dhe rekomandimet e tyre, të cilat janë :
a)	brenda 20 ditëve pune nga data e njoftimit për procesin e njoftimit paraprak;
b)	brenda 20 ditëve punë nga data e njoftimit për procesin e njoftimit e të konsultimit publik.
c)	për akte të cmuara si komplekse, sipas vendimit të organit publik, afati për dërgimin e komenteve mund të zgjatet deri në 40 ditë pune nga data e njoftimit.
Por mund të ndodhë që organi publik mund të zgjasë afatin e dërgimit të komenteve ose të ripërsëritë fazën e marrjes së tyre kur nuk është i kënaqur me cilësinë e komenteve ose nëse nëpërmjet komenteve janë ngritur cështje të reja që nuk kanë qenë pjese e konsultimit fillestar. 

### Çfarë janë takimet publike?
Organi publik mund të organizojë takime publike nisur nga interesi i lartë publik dhe rëndësisë së projektaktit. Palët e interesuara duke marrë pjesë në këto takime publike, mund të paraqesin opinionin e tyre për projektaktin që do të hartohet. Ato informohen sipas formave të njoftimit, jo më pak se 20 ditë pune përpara takimit publik, duke u vënë në dispozicion kopje e projekaktit që do të diskutohet, me qëllim që të përgatiten. 
Konsultimi në takime publike është i hapur dhe nësë konsiderohet e nevojshme mund të regjistrohet. Në cdo takim mbahet një procesverbal, që arkivohet pranë organit publik, dhe ato mund të bëhen publike sipas kërkesës së paraqitur, në përputhje me legjislacionin në fuqi për të drejtën e informimit mbi dokumentat zyrtare. 


