---
title: "Shkelja e të drejtës për të marrë informacion"
tag: kerkesa-per-informim
---

### Çfarë mund të vendosë Komisioneri në lidhje me ankimin?

Komisioneri për të Drejtën e Informimit dhe Mbrojtjen e të Dhënave Personale vendos:

* Mospranimin e ankesës kur:
    * ka kaluar afati i parashikuar;
    * ankimi nuk paraqitet në formë shkresore;
    * nuk tregohet emri dhe adresa e ankuesit.
* Pranimin e ankesës dhe urdhërimin e autoritetit publik për të dhënë informacionin e kërkuar, në mënyrë të plotë ose të pjesshme;
* Rrëzimin e ankesës, pjesërisht ose tërësisht;
* Afatin, brenda të cilit autoriteti publik duhet të zbatojë urdhrin.

### Ku mund të ankimohet vendimi i Komisionerit?

Vendimi i Komisionerit ankimohet në Gjykatën Administrative.

### Si duhet të veprojë individi nëse nga mohimi i të drejtës për informim i shkaktohet një dëm?

Çdo person që ka pësuar një dëm nga mohimi i të drejtës për informim ka të drejtë të kërkojë shpërblimin e dëmit në gjykatë.
