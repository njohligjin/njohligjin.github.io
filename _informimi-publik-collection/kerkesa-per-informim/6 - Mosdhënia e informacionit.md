---
title: "Mosdhënia e informacionit"
tag: kerkesa-per-informim
---

### Cilat janë pasojat e mosdhënies së informacionit të kërkuar?

Refuzimi nga autoriteti publik i dhënies së informacionit, mos kthimi përgjigje ndaj kërkesës për informim apo mos respektimi i procedurave për dhënien e informacionit nga autoriteti publik, nëse nuk përbën vepër penale, dënohet me gjobë.

### Si duhet të veprojë individi të cilit i është shkelur e drejta për të marrë informacion?

Çdo person që çmon se i është shkelur e drejta për të marrë informacion, ka të drejtë të ankohet në rrugë administrative pranë Komisionerit për të Drejtën e Informimit dhe Mbrojtjen e të Dhënave Personale. Ankimi bëhet brenda 30 ditëve, nga momenti që kërkuesit i është refuzuar dhënia e informacionit apo ka kaluar afati i parashikuar për dhënien e informacionit.
