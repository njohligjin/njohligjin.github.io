---
title: "Efektet e ankimit"
tag: ankimi-administrativ
---
### Cilat janë efektet e ankimit administrativ kundër një akti administrativ?
Përveçse kur parashikohet ndryshe nga ligji, ankimi administrativ pezullon zbatimin e aktit administrativ.
Si përjashtim, zbatimi i aktit nuk pezullohet kur:
•	akti administrativ synon mbledhjen e taksave, tatimeve dhe të ardhurave të tjera buxhetore;
•	akti administrativ ka të bëjë me masa policore;
•	organi publik, i cili shqyrton ankimin, vlerëson se zbatimi i menjëhershëm është në interes të rendit publik, shëndetit publik dhe të interesave të tjerë publikë.
Kundër mos pezullimit të aktit administrativ mund të bëhet ankim në gjykatën administrative, brenda 5 ditëve nga data e njoftimit të vendimit për mos pezullim.
