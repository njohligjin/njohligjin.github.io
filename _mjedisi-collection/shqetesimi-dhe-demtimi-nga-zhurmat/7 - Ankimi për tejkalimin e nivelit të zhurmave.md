---
title: "Ankimi për tejkalimin e nivelit të zhurmave"
tag: shqetesimi-dhe-demtimi-nga-zhurmat
---

### Ku duhet të ankohet individi nëse shqetësohet nga zhurma që tejkalojnë nivelin e lejueshëm?

Nëse shqetësohet nga zhurma që tejkalojnë nivelin e lejueshëm, individi duhet të bëjë ankesë me shkrim e ta dorëzojë pranë Ministrisë së Mjedisit ose ta dërgojë aty me postë. Gjithashtu ankesën mund ta bëjë edhe me anë të postës elektronike apo telefonit.

Ky ankim do të verë në lëvizje strukturat përkatëse (inspektoratin që mbulon fushën e mbrojtjes së mjedisit, inspektoratin që mbulon fushën e shëndetit, inspektoratin që mbulon fushën e punës, strukturën përgjegjëse për kontrollin e mjedisit e bashkisë apo strukturën përgjegjëse për Kontrollin e Automjeteve) për të bërë matjet e nevojshme në mënyrë që të përcaktojnë nëse zhurmat e tejkalojnë nivelin e lejueshëm apo jo. Por për të qenë më efiçent, ankimi mund të bëhet edhe direkt pranë Inspektoratit Shtetëror të Mjedisit, Pyjeve dhe Ujërave (zyrës rajonale ose zyrës qendrore) si dhe strukturës përgjegjëse për kontrollin e mjedisit në Bashkinë, në territorin e së cilës ndodhet burimi shqetësues i zhurmës.

Ministria e Mjedisit   
Adresa: Bulevardi “Zhan D'Ark”, Nr. 23, ish ATSH, Tiranë, Shqipëri.   
Tel: +355 4 222 4537   
Fax: +355 4 2270627   
E-Mail: <info@moe.gov.al>   
Orari : E Hënë - E Enjte 08:00 - 16:30, E Premte 08:00 - 14:00.
