---
title: "Ankimi në gjykatën e apeli"
tag: ankimi
---

### Cila është përmbajtja e ankimit në gjykatën e apelit?

Në ankim duhet të tregohen:

* palët;
* vendimi kundër të cilit bëhet ankimi;
* shkaqet për të cilat bëhet ankimi;
* çfarë kërkohet me ankimin.

### A mund të hiqet dorë nga ankimi në gjykatën e apelit?

Në çdo fazë të gjykimit të çështjes në apel, ankuesi ose përfaqësuesi i tij mund të heqë dorë nga ankimi. Në këtë rast vendoset pushimi i shqyrtimit të çështjes në gjykatën e apelit.

### Çfarë mund të vendosë gjykata e apelit?

Gjykata e apelit, pasi shqyrton çështjen, vendos:

* lënien në fuqi të vendimit të gjykatës së shkallës së parë;
* ndryshimin e vendimit;
* prishjen e vendimit dhe pushimin e çështjes; ose
* prishjen e vendimit dhe dërgimin e çështjes për rigjykim në gjykatën e shkallës së parë.

### Kur pezullohet zbatimi i vendimit të gjykatës?

Zbatimi i vendimit pezullohet atëherë kur gjykata e apelit prish vendimin e gjykatës së shkallës së parë dhe e ridërgon aty çështjen për rigjykim.

Gjykata e apelit me kërkesën e palës mund të vendosë pezullimin e zbatimit të vendimit kur kundër vendimit të saj për lënien në fuqi të vendimit të gjykatës së shkallës së parë, bëhet rekurs në Gjykatën e Lartë dhe nga zbatimi i menjëhershëm i vendimit të lënë në fuqi mund të vijnë pasoja të rënda ose të pariparueshme, si dhe kur pala që ka bërë rekursin jep garanci që siguron mundësinë e zbatimit të këtij vendimi më vonë.
