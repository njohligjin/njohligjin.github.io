---
title: "Çfarë të drejtash ka subjekti i të dhënave?"
tag: cilat
---
E drejta për akses- Çdo person ka të drejtë që, me kërkesë me shkrim, të marrë nga kontrolluesi: konfirmimin nëse të dhënat personale po i përpunohen ose jo, informacion për qëllimin e përpunimit, për kategoritë e të dhënave të përpunuara dhe për marrësit e kategoritë e marrësve, të cilëve u përhapen të dhënat personale; të dhënat personale, në një formë të kuptueshme, dhe informacionin e disponueshëm për burimin e tyre;
E drejta për të kërkuar korrigjimin ose fshirjen- Çdo subjekt i të dhënave ka të drejtë të kërkojë korrigjimin ose fshirjen e të dhënave, kur vihet në dijeni se të dhënat rreth tij nuk janë të rregullta, të vërteta, të plota ose janë përpunuar dhe mbledhur në kundërshtim me dispozitat e këtij ligji
E drejta e subjektit të të dhënave për të kundërshtuar- Subjekti i të dhënave ka të drejtë të kundërshtojë, në çdo kohë, mbështetur në ligj, përpunimin e të dhënave rreth tij.
E drejta për t'u ankuar- Çdo person, që pretendon se i janë shkelur të drejtat, liritë dhe interesat e ligjshëm për të dhënat personale, ka të drejtë të ankohet ose të njoftojë komisionerin dhe të kërkojë ndërhyrjen e tij për vënien në vend të së drejtës së shkelur.
Kompensimi i demit- Çdo person, të cilit i është shkaktuar një dëm, si rezultat i përpunimit të paligjshëm të të dhënave personale, ka të drejtë t'i kërkojë kompensim kontrolluesit për dëmin e shkaktuar.
