---
title: "Ku zbatohet ligji nr.9887, datë 10.3.2008 Për mbrojtjen e të dhënave personale"
tag: cfarë-janë-të-dhënat-personale
---
Ky ligj zbatohet për përpunimin e të dhënave personale, plotësisht ose pjesërisht, nëpërmjet mjeteve automatike, si dhe për përpunimin me mjete të tjera të të dhënave personale, që mbahen në një sistem arkivimi. Gjithashtu, ky ligj zbatohet për përpunimin e të dhënave personale nga:

-kontrollues të vendosur në Republikën e Shqipërisë;

(Kontrolluesi është çdo person fizik ose juridik, autoritet publik, agjenci apo njësi tjetër, të cilët, vetëm apo në bashkëpunim me të tjerë, mbajnë, përpunojnë, administrojnë, arkivojnë dhe për këtë shkak kontrollojnë të dhëna personale).

-misionet diplomatike ose zyrat konsullore të shtetit shqiptar

-kontrollues, të cilët nuk janë të vendosur në Republikën e Shqipërisë, por që e ushtrojnë veprimtarinë nëpërmjet përdorimit të çdo mjeti, që ndodhet në Republikën e Shqipërisë.

Ky ligj nuk zbatohet për përpunimin e të dhënave nga një person fizik për qëllime thjesht personale apo familjare.
