---
title: "Kur mund të përpunohen të dhënat personale?"
tag: cfarë-janë-të-dhënat-personale
---
Të dhënat personale përpunohen vetëm: 
-nëse subjekti i të dhënave personale ka dhënë pëlqimin; 
-për hartimin dhe përmbushjen e kontratave, në të cilat subjekti i të dhënave personale është palë;
 -për të mbrojtur interesat jetikë të subjektit të të dhënave; 
-për përmbushjen e një detyrimi ligjor të kontrolluesit; 
-për kryerjen e një detyre ligjore me interes publik ose ushtrimin e një kompetence të kontrolluesit ose të një pale të tretë, së cilës i janë përhapur të dhënat; 
-për ndjekjen e interesave legjitimë të kontrolluesit ose të një pale të tretë, së cilës i janë përhapur të dhënat, përveç kur këta interesa mbizotërojnë mbi interesat për mbrojtjen e të drejtave dhe të lirive themelore të subjektit të të dhënave.
Përpunuesi është çdo person fizik ose juridik, autoritet publik, agjenci ose çdo njësi tjetër, përveç punonjësve të kontrolluesit, që përpunojnë të dhëna për vetë kontrolluesin. Përpunimi i të dhënave personale, të përcaktuara në kuadër të veprimtarive të parandalimit dhe ndjekjes penale, për kryerjen e një vepre penale kundër rendit publik dhe të veprave të tjera në fushën e të drejtës penale, si dhe në fushën e mbrojtjes dhe sigurisë kombëtare, kryhet nga autoritetet zyrtare të përcaktuara në ligj.
