---
title: "Dëmi i shkaktuar nga avokati"
tag: shkaktimi-i-demit
---

### Çfarë përgjegjësie ka avokati nëse shkakton një dëm gjatë ushtrimit të profesionit të tij?

Ndaj sjelljes apo veprimeve të avokatit, gjatë ushtrimit të detyrës së tij, mund të bëhet ankim pranë Kryetarit të Dhomës së Avokatisë. Këtë ankim mund ta bëjë çdo person që mbrohet, përfaqësohet ose ndihmohet juridikisht prej avokatit apo çdo person tjetër që pretendon se është dëmtuar nga sjellja apo veprimet e avokatit.

Nëse avokati deklarohet fajtor në përfundim të shqyrtimit të ankesës, mund t'i kërkohet që:

* të ndërmarrë të gjitha masat e nevojshme për zgjidhjen e problemit në fjalë;
* t'i kompensojë dëmin e shkaktuar ankuesit apo palëve të tjera të dëmtuara nga veprimet e tij, në masën që çmohet e drejtë nga rrethanat, që rezultojnë nga shqyrtimi i ankesës;
* të paguajë shpenzimet e palëve dhe të Dhomës Kombëtare të Avokatisë, për përballimin e këtij procesi ankimi.
