---
title: Rregullat për ofrimin e ndihmës juridike
tag: ofrimi-i-ndihmes-juridike
published: true
---

### Cilat janë rregullat për ofrimin e ndihmës juridike nëpërmjet avokatit?

Vetëm personat që ushtrojnë profesionin e avokatit mund të japin ndihmën juridike parësore dhe dytësore. Avokati zgjidhet nga lista publike e avokatëve të autorizuar që përcaktohen nga Dhoma Kombëtare e Avokatisë dhe Komisioni Shtetëror për Ndihmën Juridike.

Avokati i caktuar për dhënien e ndihmës juridike ka detyrimin të pranojë detyrën dhe të mos heqë dorë prej saj, duke mos cenuar në asnjë rast të drejtën e të përfaqësuarit për tu mbrojtur. Përjashtim, përbën rasti kur avokati për shkaqe ligjore paraqet kërkesë për dorëheqje. Në këtë rast, dorëheqja e avokatit nuk ka efekt derisa pala të ndihmohet me një avokat të ri dhe ky i fundit të jetë njohur me aktet dhe provat.
