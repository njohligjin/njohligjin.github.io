---
title: "Çfarë është Ndihma Juridike?"
tag: Kuptimi-i-Shërbimit-të-Ndihmës-Juridike

---

 ### “Ndihma juridike” është shërbimi juridik falas, i garantuar dhe financuar nga shteti për të gjithë personat që janë subjekte përfitues, sepse bëjnë pjesë në një nga kategoritë e veçanta, apo për shkak të të ardhurave të pamjaftueshme, sipas kritereve dhe parashikimeve të ligjit nr. 111/2017, për “Ndihmën Juridike të Garantuar nga Shteti”. 

Në cilat forma jepet Ndihma Juridike?

Ndihma juridike jepet në format e mëposhtme: 
a) ndihmë juridike parësore; 
b) ndihmë juridike dytësore; 
c) përjashtim nga pagimi i tarifave gjyqësore dhe shpenzimeve gjyqësore dhe përjashtim nga detyrimi për të parapaguar tarifën e vënies në ekzekutim të urdhrit të ekzekutimit.

Mbi cila parime jepet Ndihma Juridike Falas?

### Dhënia e ndihmës juridike bazohet në parimet e mëposhtme: 

a) aksesit të barabartë të individëve në ndihmën juridike; 
b) barazisë dhe mosdiskriminimit të individëve që gëzojnë të drejtën për ndihmë juridike; 
c) profesionalizmit në dhënien e shërbimit të ndihmës juridike; 
ç) cilësisë, efiçencës dhe efikasitetit në kosto për shërbimet e ofruara të ndihmës juridike; 
d) ruajtjes së konfidencialitetit; 
dh) shmangies dhe parandalimit të konfliktit të interesit; 
e) mbrojtjes së të drejtave të personave vulnerabël.
