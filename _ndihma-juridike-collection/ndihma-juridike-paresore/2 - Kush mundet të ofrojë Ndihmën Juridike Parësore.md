---
title: "Kush mundet të ofrojë Ndihmën Juridike Parësore?"
tag: Ndihma-Juridike-Parësore
---

Ndihma juridike parësore jepet nga: 
•	punonjësit me trajnim të posaçëm; 
•	nga organizatat jofitimprurëse të autorizuara; 
•	nga klinikat ligjore pranë institucioneve të arsimit të lartë (si p.sh. universitetet).

Ndihma juridike parësore jepet pranë qendrave të shërbimit të ndihmës juridike parësore ose në ambiente të tjera të përshtatshme, nga punonjësit me trajnim të posaçëm të punësuar pranë këtyre qendrave. 

Në të gjithë Shqipërinë ka 10 Qendra të Ofrimit të Shërbimit të Ndihmës Juridike Parësore, në Tiranë, Durrës, Lushnje, Pogradec, Gjirokastër, Fier, Shkodër, Lezhë dhe Dibër. 

Organizatat jofitimprurëse japin shërbime të ndihmës juridike parësore në përputhje me autorizimin e miratuar nga Ministri i Drejtësisë. Procedurat dhe dokumentacioni për autorizimin e tyre përcaktohen me vendim të Këshillit të Ministrave. Gjithsej janë 12 organizata të autorizuara për ofrimin e shërbimit të Ndihmës Juridike Parësore. 

1.	Shoqata Mbrojtja e Të Drejtave të Gruas Qytetare dhe Fshatare, Berat
2.	Albanian Legal And Territorial Research Institute, Tiranë
3.	Qendra për Mbrojtjen e të Drejtave të Fëmijëve Në Shqipëri (CRCA), Tiranë
4.	Forumi i Gruas Elbasan
5.	Qendra Linja e Këshillimit për Gra dhe Vajza, Tiranë
6.	Intelektualët e Rinj Shpresë, Shkodër
7.	Qendra Konsumatori Shqipëtar, Durrës
8.	Qendra për Nisma Ligjore Qytetare, Tiranë
9.	Qendra e Shërbimeve dhe Praktika Ligjore të Integruara, Tiranë
10.	Qendra të Ndryshëm dhe të Barabartë, Tiranë
11.	Qendra Shërbimi Ligjor Falas Tiranë (TLAS), Tiranë.
12.	Shoqata Shërbimet Shqiptare për Refugjatët dhe Migrantët, Tiranë

Ndihma juridike parësore jepet nga klinikat ligjore të ngritura pranë institucioneve të arsimit të lartë. Të gjithë të interesuarit mund të drejtohen në Klinikat e Ligjit pranë, institucioneve të mëposhtme të arsimit Universitar për përfitimin e Ndihmës Juridike Parësore.

o	Universiteti i Tiranës, Fakulteti i Drejtësisë
o	Universiteti “Luigj Gurakuqi”, Shkodër
o	Universiteti “Ismail Qemali”, Vlorë
o	Kolegji Univesitar “Wisdom”, Tiranë
o	Universiteti “Aleksandë Moisiu”, Durrës 
o	Universiteti Mesdhetar i Tiranës
o	Universiteti Europian i Tiranës
o	Universiteti “Luarasi”, Tiranë
o	Universiteti “Qiriazi”, Tiranë
o	Universiteti “Marin Barleti”, Tiranë
o	Kolegji Universitar Bedër, Tiranë


