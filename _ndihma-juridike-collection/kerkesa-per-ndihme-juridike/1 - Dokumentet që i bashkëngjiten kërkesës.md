---
title: "Dokumentet që i bashkëngjiten kërkesës"
tag: kerkesa-per-ndihme-juridike
---

### Cilët janë dokumentet që duhet t’i bashkëngjiten formularit për marrjen e ndihmës juridike?

[Formularit](/burime/Formulari i aplikimit per ndihmen ligjore.docx), për çdo rast, duhet t’i bashkëngjiten këto dokumente:

1. Fotokopje e dokumentit identifikues të kërkuesit;
2. Certifikata familjare e kërkuesit;
3. Kur kërkuesi është i mitur, dhe përfaqësohet nga një përfaqësues i autorizuar me prokurë sipas ligjit, formularit duhet t’i bashkëngjiten:

    1. fotokopja e dokumentit të identifikimit të përfaqësuesit ligjor, të përfaqësuesit me prokurë apo të kujdestarit;
    2. fotokopja e dokumentit që provon cilësinë e këtij personi si përfaqësues ligjor, me prokurë apo kujdestar (si certifikatë e gjendjes familjare të kërkuesit, kopja e vendimit gjyqësor të formës së prerë që e ka caktuar atë kujdestar ose kopja e prokurës së përfaqësimit).

4. Dokumentet që vërtetojnë se kërkuesi përfshihet në programet e mbrojtjes sociale ose plotëson kushtet e mëposhtme për t’u përfshirë në to:

    1. Nuk ka pronësi kapitale me përjashtim të shtëpisë së banimit dhe tokës bujqësore;
    2. Është i regjistruar si punëkërkues i papunë

5. Në rast se ai plotëson kushtet për t’u përfshire në programet e mbrojtjes sociale duhet të paraqesë dhe listën me këto dokumente:     

    1. Vërtetim nga Zyra e Punës;
    2. Vërtetim nga Zyra e Tatim - Taksave;
    3. Vërtetim nga Zyra e Sigurimeve Shoqërore;
    4. Vërtetim nga Zyra e Regjistrimit të Pasurive të Paluajtshme;
    5. Vërtetim nga Zyra e Regjistrimit të Automjeteve;
    6. Vërtetim nga Seksionet pranë Bashkisë nëse janë subjekte të regjistruara pranë tyre (p.sh. nga urbanistika);
    7. Vërtetim nga Inspektorati i Punës, nëse rezultojnë të punësuar informalisht.

**Komisioni Shtetëror Për Ndihmën Juridike**

Ministria e Drejtësisë

Blv. “Zogu i I-rë”

Tiranë

Formularin e aplikimit për ndihmën ligjore mund ta shkarkoni [këtu](/burime/Formulari i aplikimit per ndihmen ligjore.docx). 
