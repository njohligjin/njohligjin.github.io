---
title: "Si vihet në levizje një proces ndërmjetësimi?"
tag: si-funksionon-procesi-i-ndermjetësimit
---
Procedura e ndërmjetësimit mund të vihet në lëvizje nga njëra nga palët ose nga gjykata.
Procedura për ndërmjetësim fillon pas datës së paraqitjes së ftesës për ndërmjetësim nga të paktën njëra nga palët në konflikt palës tjetër ose nga data e referimit të çështjes nga gjykata për zgjidhjen e saj me ndërmjetësim. 

Pas marrjes së ftesës për fillimin e procedurës së ndërmjetësimit pala e ftuar ka 30 ditë kohë ose aq kohë sa është parashikuar në ftesë për të pranuar ose jo. Në rastë se nuk konfirmon brenda këtij afati pala kërkuese mund ta vlerësojë këtë si mospranim të ftesës për ta zgjidhur mosmarrëveshjen me ndërmjetësim. 

Ftesa për ndërmjetësim, e paraqitur nga një palë në mosmarrëveshje, nuk pengon automatikisht fillimin e një procesi gjyqësor apo arbitrazhi në lidhje me këtë mosmarrëveshje, kjo për shkak të kalimit të afateve të paraqitjes së padisë.
