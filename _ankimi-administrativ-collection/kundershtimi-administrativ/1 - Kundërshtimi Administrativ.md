---
title: "Kundërshtimi Administrativ"
tag: kundërshtimi-administrativ
---

### Çfarë mund të kërkohet me kundërshtimin administrativ të një veprimi të organit publik?

Me anë të kundërshtimit administrativ ankuesi mund të kërkojë nga organi publik:

* ndalimin e kryerjes së një veprimi tjetër administrativ;
* kryerjen e një veprimi tjetër administrativ, për të cilin ankuesi ka të drejtë dhe e ka kërkuar, por organi publik nuk ka vepruar;
* tërheqjen apo ndryshimin e një deklarate publike;
* shpalljen të paligjshëm të një veprimi tjetër administrativ dhe ndreqjen e pasojave të shkaktuara prej tij.

### Brenda cilit afat duhet të paraqitet kundërshtimi administrativ?

Kundërshtimi administrativ duhet të paraqitet brenda 15 ditëve nga data që ankuesi ka marrë dijeni për veprimin të cilin e kundërshton.

### Çfarë forme dhe përmbajtjeje duhet të ketë kundërshtimi administrativ i një veprimi të organit publik?

Forma dhe përmbajtja e kundërshtimit administrativ është e njëjtë me atë të ankimit administrativ kundër një akti administrativ.

### Brenda cilit afat duhet t’i njoftohet ankuesit vendimi i shqyrtimit të kundërshtimit administrativ?

Vendimi i shqyrtimit të kundërshtimit merret dhe i njoftohet ankuesit brenda 30 ditëve nga data e paraqitjes së kundërshtimit. Kundër vendimit mund të ngrihet padi drejtpërdrejtë në gjykatën administrative.
