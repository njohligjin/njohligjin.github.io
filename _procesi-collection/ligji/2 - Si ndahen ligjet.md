---
title: "Si ndahen ligjet?"
tag: cfarë-është-ligji
---


Nisur nga procedura e miratimit të tyre, ligjet ndahen në dy kategori:
A.	Ligje të përforcuara

Kushtetuta i jep ligjeve të perforcuara fuqi të veçantë juridike ndaj ligjeve të zakonshme dhe në hierarki ligjet e përforcuara renditen para ligjeve të zakonshme.

### Ligjet e përforcuara përfshijnë:

1.	Ligjet e parashikuara në nenin 81, paragrafi 2 i Kushtetutës, të cilët duhet të miratohen me një shumicë të cilësuar si tri të pestat e të gjithë anëtarëve të Kuvendit.
2.	Ligjet që ratifikojnë marrëveshje ndërkombëtare, në bazë të të cilave u delegohet organizatave ndërkombëtare kompetenca shtetërore për çeshtje të veçanta sipas nenit 123 të Kushtetutës. Ligje të tilla duhet të miratohen me shumicën e të gjithë anëterëve të Kuvendit.
3.	Ligje për vendosjen apo kalimin e forcave ushtarake të huaja në territorin e Republikave të Shqipërisë, si dhe për dërgimin e forcave ushtarake shqiptare jashtë territorit. Ligje të tilla duhet të miratohen me shumicën e të gjithë anëtarëve të Kuvendit.

B.	Ligje të zakonshme

Në kategorinë e ligjeve të zakonshme bëjnë pjesë te gjitha ligjet që miratohen sipas nenit 78/1 të Kushtetutës.

Një ligj i zakonshëm quhet i miratuar kur në momentin e votimit parlamentar kanë qenë të pranishëm minimalisht 71 deputetë dhe kanë votuar “pro” ligjit jo me pak se 50% + 1 e anëtarëve të pranishëm.





