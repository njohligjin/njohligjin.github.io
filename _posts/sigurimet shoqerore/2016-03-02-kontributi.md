---
category: sigurimet-shoqerore
description: ""
image: sigurimet.png
layout: post
title: "Kontributi"
excerpt: ""
lang: sq
---
<script>
var data = { topics: [
  {
    title: "Kush duhet të paguaj kontribut për sigurimet shoqërore dhe sa",
    text: function(){ return $("#part1").html(); }
  },
  {
    title: "Si derdhen kontributet",
    text: function(){ return $("#part2").html(); }
  }
]};
</script>

<div id="part1" class="hidden">
<h3>Kush duhet të paguajë kontribut për sigurimet shoqërore dhe sa duhet të paguajë?</h3>
<p>Personat e punësuar dhe punëdhënësit e tyre janë të detyruar të paguajnë kontribut për sëmundje, barrëlindje dhe pensione, në një shumë që varet nga paga e tyre totale (bruto). Kontributi nuk mund të llogaritet nën një pagë minimale dhe mbi një pagë maksimale mujore, paga të cilat përcaktohen me vendim të Këshillit të Ministrave.</p>
<p>(* Sipas verifikimit të fundit në mars 2016: paga minimale mujore është 22 000 (njëzet e dy mijë) lekë dhe paga maksimale mujore është 97 030 (nëntëdhjetë e shtatë mijë e tridhjetë) lekë. Për personat që nuk kanë pagë ose që nuk kanë dokument që vërteton pagën, përfitimet llogariten mbi pagën minimale.)</p>
<p>Punëdhënësit detyrohen të paguajnë kontribut për aksidentin në punë, sëmundjen profesionale dhe papunësinë.</p>
<p>Personat e tjerë ekonomikisht aktivë janë të detyruar të paguajnë kontribut mujor për barrëlindje dhe për pensione të llogaritura, mbi të njëjtën pagë bruto si më lart.</p>
<p>Punonjësit e papaguar të familjes, që punojnë e bashkëjetojnë me të vetëpunësuarin, paguajnë kontribut për barrëlindje dhe për pensione, mbi bazën e pagës minimale në shkallë vendi. </p>
<p>Personat e vetëpunësuar në bujqësi janë të detyruar të paguajnë kontribut për barrëlindje dhe për pensione.</p>
<p>Kontributi që paguhet për sigurimet shoqërore në fondet e sigurimeve për sëmundje, barrëlindje dhe pensione për të punësuarit me kontratë pune, që punojnë mbi 87 orë në muaj, do të jetë:
<ul>
<li>Për punëdhënësit 15% e pagës bruto për secilin punonjës;</li>
<li>Për personin e punësuar 9.5% e pagesës së tij totale (bruto).</li>
</ul>
Ndërsa për të punësuarit me kontratë pune, që punojnë më pak se 87 orë në muaj, do të jetë:
<ul>
<li>Për punëdhënësit 13.9% e pagës bruto (në listëpagesa) për secilin punonjës;</li>
<li>Për personin e punësuar 9.4% e pagesës së tij totale (bruto).</li>
</ul>
</p>
<p>Kontributi vullnetar llogaritet në kufijtë e pagës minimale dhe maksimale të caktuar nga Këshilli i Ministrave dhe paguhet nga personi i siguruar në shumën dhe afatin e përcaktuar në kontratën e sigurimit vullnetar.</p>
</div>

<div id="part2" class="hidden">
<h3>Si derdhen kontributet?</h3>
<p>Kontributet e personave të punësuar nën një kontratë pune do të ndahen ndërmjet personit të siguruar dhe punëdhënësit të tij dhe do të derdhen nga punëdhënësi.</p>
<p>Personat e detyruar për derdhjen e kontributeve, pra siç është rasti i punëdhënësit, janë përgjegjës për llogaritjen dhe pagesën e tyre. Punëdhënësi është i detyruar të mbajë nga paga e të punësuarve kontributet dhe t’i derdhë ato në llogari të administratës tatimore.</p>
<p>Kontributet e të vetëpunësuarve dhe kontributet vullnetare derdhen në llogaritë e Institutit të Sigurimeve Shoqërore.</p>
<p>Personi i detyruar për të paguar kontribute duhet të dorëzojë në organet tatimore një deklaratë për çdo periudhë për të cilën është i detyruar t’i paguajë këto kontribute. </p>
<p>Kontributet paguhen brenda datës 20 të muajit pasardhës, në bankat, të cilat kanë marrëveshje me Drejtorinë e Përgjithshme të Tatimeve dhe me Institutin e Sigurimeve Shoqërore.</p>
</div>

<div class="post-content"></div>
