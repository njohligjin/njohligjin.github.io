---
category: puna
description: ""
image: puna.png
layout: post
title: "Kushtet e punës"
excerpt: ""
lang: sq
---
<script>
var data = { topics: [
  {
    title: "Kushtet minimale të vendit të punës",
    text: function(){ return $("#part1").html(); }
  }
]};
</script>

<div id="part1" class="hidden">
<h3>Cilat janë kushtet minimale të vendit të punës që garantohen nga ligji?</h3>
<p>Kur punëmarrësi punon ulur në mënyrë të vazhdueshme ose me ndërprerje në vendin e punës, në dispozicion të tij vihet një karrige e përshtatshme pune. Në qoftë se kryerja e punës kërkon një qëndrim më këmbë dhe të përkulur për një kohë të gjatë, duhet të parashikohen pushime të paguara, të shkurtra, jo më pak se 20 minuta për çdo 4 orë pune të vazhdueshme. Për gratë shtatzëna pushimi duhet të jetë çdo 3 orë, jo më pak se 30 minuta.</p>
<p>Ndriçimi i mjedisit, i vendit të punës dhe i hyrjes në to duhet të jetë i mjaftueshëm për të siguruar kryerjen normale të punës. Ndriçimi duhet të konceptohet, realizohet dhe mirëmbahet në mënyrë që të mënjanojë çdo lodhje të shikimit.</p>
<p>Ndalimi i pirjes së duhanit duhet të jetë i qartë dhe të kujtohet me të gjitha mjetet e mundshme. Çdo mjedis duhet të jetë patjetër i pajisur me fikës zjarri në sasi të mjaftueshme, të cilët duhet të mbahen në gjendje të mirë funksionimi. </p>
<p>Rojat e çdo ndërmarrjeje duhet të qëndrojnë në një mjedis të caktuar. Kur masat e mbrojtjes kolektive janë të pamjaftueshme për të mbrojtur punëmarrësit, punëdhënësi duhet të vërë në dispozicion të punëmarrësve, pa pagesë nga ana e tyre, pajisje individuale mbrojtëse për mbrojtjen nga rreziqet në punë. </p>
<p>Dyshemetë dhe platformat e ngritura, pasarelat, si edhe hyrja në to, duhet të ndërtohen, të vendosen dhe të mbrohen në mënyrë të tillë që të sigurojnë punëmarrësit që punojnë në to.</p>
<p>Punëdhënësi duhet të vërë në dispozicion të punëmarrësve ujë të pijshëm, të paktën 6 litra në ditë për person.</p>
<p>Punëmarrësit duhet të kenë mundësi të ndërrojnë veshjet, t’i vendosin ato dhe sendet vetjake në një vend të mbrojtur nga përvetësimet, kushtet e vështira atmosferike dhe burimet ndotëse. </p>
<p>Punëdhënësi duhet të vërë në dispozicion të punëmarrësve mjetet e nevojshme për të siguruar higjienën vetjake, ujë në sasi të mjaftueshme, sapun, mjete pastrimi dhe fshirje. Në çdo ndërmarrje duhet të ndërtohen dhoma higjienike për përdorim nga gratë. </p>
<p>Në çdo ndërmarrje duhet të merren masat e duhura për dhënien e ndihmës së shpejtë çdo personi të dëmtuar në vendin e punës.</p>
<h3>Cili është kufiri i peshave që duhet të mbajë punëmarrësi?</h3>
<p>Është e ndaluar që një person i vetëm të mbajë një ngarkesë me peshë më të madhe se 55 kg. Për gratë shtatzëna pesha maksimale është deri në 20 kg.</p>
<p>Punëdhënësi duhet të vërë në dispozicion të punëmarrësve të gjitha mjetet e nevojshme manuale ose mekanike, që lehtësojnë peshat që ata duhet të mbajnë. </p>
</div>

<div class="post-content"></div>
