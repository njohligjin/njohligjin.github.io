---
category: puna
description: ""
image: puna.png
layout: post
title: "Greva"
excerpt: ""
lang: sq
---
<script>
var data = { topics: [
  {
    title: "Greva",
    text: function(){ return $("#part1").html(); }
  }
]};
</script>

<div id="part1" class="hidden">
<h3>Si rregullohet e drejta e grevës së punëmarrësve nga ligji?</h3>
<p>Vetëm sindikatat kanë të drejtë të organizojnë grevën dhe ta shpallin atë. Kjo e drejtë garantohet nga Kushtetuta e Republikës së Shqipërisë.</p>
<p>Qëllimi i grevës është zgjidhja e kërkesave ekonomike dhe shoqërore të punëmarrësve me mirëkuptim dhe nënshkrimin e marrëveshjes përkatëse. Pjesëmarrja në grevë është vullnetare. Një grevë e ligjshme nuk mund të ndërpritet me anë të përdorimit të forcës.</p>
<p>Punëdhënësi ndalohet që gjatë zhvillimit të grevës të zëvendësojë në punë grevistët me persona të tjerë, të cilët në kohën e shpalljes së grevës nuk kanë qenë punonjës të tij. Gjatë zhvillimit të grevës pezullohen detyrimet dhe të drejtat, që rrjedhin nga kontrata e punës, duke përfshirë të drejtën e pagës dhe detyrimin e bindjes në punë. Kur greva nuk është e ligjshme sipas një vendimi gjykate, punëdhënësi mund të ndërpresë marrëdhëniet e punës me grevistët.</p>
<p>Greva nuk mund të zhvillohet në shërbimet e rëndësisë jetike, siç janë ato: mjekësore, të mbrojtjes kundër zjarrit, të furnizimit me ujë apo energji elektrike, etj. Kjo për arsye se ndërprerja e punës në këto sektorë rrezikon jetën, sigurinë personale dhe shëndetin e një pjese ose të tërë popullsisë.</p>
<p>Greva përfundon kur palët arrijnë një marrëveshje ose kur sindikata, që e ka shpallur atë, vendos ndërprerjen e saj. </p>
</div>

<div class="post-content"></div>
