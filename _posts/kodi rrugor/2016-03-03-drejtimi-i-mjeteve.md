---
category: kodi-rrugor
description: ""
image: kodi-rrugor.png
layout: post
title: "Drejtimi i mjeteve"
excerpt: ""
lang: sq
---
<script>
var data = { topics: [
  {
    title: "Cilat janë kërkesat për drejtimin e mjeteve?",
    text: function(){ return $("#part1").html(); }
  },
  {
    title: "Dokumentet për drejtimin e automjeti",
    text: function(){ return $("#part2").html(); }
  },
  {
    title: "Pasoja e drejtimit të mjetit në gjendje të dehur",
    text: function(){ return $("#part3").html(); }
  },
  {
    title: "Pasoja e përfshirjes në aksident nën efektin e lëndëve narkotike",
    text: function(){ return $("#part4").html(); }
  },
  {
    title: "Si te sillemi ne rast aksidenti",
    text: function(){ return $("#part5").html(); }
  }  
]};
</script>

<div id="part1" class="hidden">
<h3>Cilat janë kërkesat për drejtimin e mjeteve?</h3>
<p>Çdo person mund të drejtojë një mjet, në rast se plotëson kërkesat e vendosura nga ligjvënësi.</p>
Kushtet që duhen plotësuar janë:
<h4>1. Mosha</h4>
<p>Legjislacioni parashikon një moshë minimale dhe një moshë maksimale brenda së cilës mund të gëzohet e drejta e drejtimit të një automjeti. E drejta për të drejtuar një mjet nuk është e barazvlefshme me pajisjen me leje drejtimi (patentë). Siç përcaktohet më poshtë, disa kategori mjetesh mund të drejtohen edhe pa patentë.</p>
<b>Mosha minimale për drejtimin e mjeteve sipas kategorive është:</b>
<p>16 vjeç - për drejtimin e mjeteve të tërhequra me kafshë apo drejtimin e kafshëve tërheqëse;</p>
<p>16 vjeç - për drejtimin e mjeteve me motor, të kategorisë AM (si p.sh. çiklomotorët me dy rrota me cilindratë deri në 50 cc);</p>
<p>18 vjeç - për drejtimin e mjeteve me motor, për të cilat kërkohet pajisja me lejedrejtimi të kategorive A1, A2, B1 dhe B (si p.sh. autoveturat).</p>
<b>Mosha maksimale për drejtimin e mjeteve me motor është:</b>
<p>70 vjeç - për të drejtuar mjete për transport malli;</p>
<p>65 vjeç - për të drejtuar autobusë, kamionë, autotrena, gjysëmrimorkiatorë dhe artikularë të caktuar për transport personash.</p>
<h4>2. Kërkesa fizike dhe psikike për marrjen e lejedrejtimit të mjetit</h4>
<p>Personat e prekur nga sëmundje fizike apo çrregullime mendore, që kanë paaftësi anatomike apo funksionale, të tilla që i pengojnë të drejtojnë në mënyrë të sigurt një mjet me motor, nuk mund të pajisen me lejedrejtimi të mjeteve.</p>
<p>Vlerësimi i këtyre kërkesave fizike e psikike, në çdo rast bëhet nga subjektet shëndetsore të licensuara nga ministria që mbulon shëndetin dhe ajo përgjegjëse për transportin.</p>
<h4>3. Provimi i marrjes së lejedrejtimit</h4>
Lejedrejtimi i mjetit merret pas kontrollit të njohurive teorike dhe verifikimit të aftësive drejtuese e të sjelljes. Monitorimi i provimit bëhet nga organet kompetente. Provimet janë publike. Leja e drejtimit merret për kategori të caktuara.
</div>

<div id="part2" class="hidden">
<h3>Cilat janë dokumentet që duhet të kenë me vete drejtuesit e mjeteve?</h3>
Kush drejton automjete dhe motomjete duhet të ketë me vete dhe me kërkesë të policit të trafikut, të tregojë:
<ul>
<li>lejen e drejtimit të vlefshme për kategorinë përkatëse të mjetit;</li>
<li>lejen e qarkullimit;</li>
<li>policën e siguracionit (certifikata e sigurimit të detyruar);</li>
<li>dokumentin që vërteton kontrollin teknik të mjetit;</li>
<li>certifikatën e aftësisë profesionale (kur është e nevojshme);</li>
<li>autorizimin për ushtrimin e drejtimit të mjetit sipas kategorisë së mjetit për të cilin ushtrohet në rastet kur është kursant i regjistruar në një autoshkollë;</li>
<li>dokument identifikimi.</li>
</ul>
</div>

<div id="part3" class="hidden">
<h3>Cilat janë pasojat e drejtimit të mjetit në gjendje të dehur dhe nën ndikimin e alkoolit?</h3>
<p>Ndalohet drejtimi i mjetit pas përdorimit të pijeve alkoolike, kur aparati matës i nivelit të alkoolit shënon mbi 0.5 gram për litër (g/l). Drejtimi i mjetit pas përdorimit të pijeve alkoolike mbi këtë nivel, përbën vepër penale dhe dënohet me burgim gjer në tre vjet. Gjithashtu, për drejtimin e automjetit në gjendje të dehur (pra, me nivel alkoli  mbi 0.5 gram për litër) zbatohet edhe masa plotësuese e heqjes së lejedrejtimit. Heqja e lejes së drejtimit, në ndryshim nga pezullimi i saj, nënkupton që drejtuesit të automjetit i hiqet në mënyrë të përhershme e drejta për të drejtuar automjete.</p>
<p>Përveç sa më sipër, ndalohet drejtimi i mjetit edhe pas përdorimit të pijeve alkoolike dhe nën ndikimin e alkoolit. Drejtuesi i automjetit konsiderohet nën ndikimin e alkoolit kur aparati matës i nivelit të alkoolit shënon nga 0.2 g/l deri në 0.5 g/l. Në rast se drejtohet automjeti nën ndikimin e alkoolit, drejtuesi ndëshkohet me gjobë nga pesë mijë deri në pesëmbëdhjetë mijë lekë. Pas verifikimit të shkeljes zbatohet masa administrative e pezullimit të lejedrejtimit nga gjashtë muaj deri në një vit dhe nga një vit deri në dy vjet, kur subjekti e përsërit shkeljen brenda një viti.</p>
</div>

<div id="part4" class="hidden">
<h3>Cilat janë pasojat e përfshirjes në një aksident të një personi që drejton mjetin nën ndikimin e lëndëve narkotike?</h3>
<p>Drejtimi i mjeteve nga përdoruesi i lëndëve droguese apo psikotrope është i ndaluar.</p>
<p>Nëse, nën ndikimin e lëndëve droguese e psikotrope, drejtuesi i mjetit përfshihet në një aksident, organet e policisë rrugore mund të marrin masa për shoqërimin e personit për verifikimin e rastit, pranë shërbimeve publike kompetente lokale për të droguarit. Analiza shëndetsore, e lëshuar prej tyre, mund të shërbejë si bazë për pezullimin apo heqjen e lejes së drejtimit të mjetit nga organi që ka lëshuar lejedrejtimin.</p>
</div>

<div id="part5" class="hidden">
<h3>Si duhet të veprojmë në rast se përfshihemi në një aksident?</h3>
<p>Në qoftë se një aksident lidhet me sjelljen e përdoruesit të rrugës, ai është i detyruar të ndalojë dhe t’u japë ndihmën e nevojshme njerëzve të dëmtuar, të njoftojë shërbimet e emergjencës shëndetsore dhe të Policisë Rrugore. Kursi i ndihmës së shpejtë mjekësore kryhet nga Kryqi i Kuq në bashkëpunim me autoshkollat, me miratimin e autoriteteve kompetente.</p>
<p>Njerëzit e përfshirë në aksident duhet të ruajnë gjendjen e vendit të aksidentit, si dhe gjurmët e nevojshme për përcaktimin e përgjegjësisë, por duke garantuar sigurinë e qarkullimit.</p>
<p>Nëse dëmet janë vetëm materiale, drejtuesit e mjeteve dhe çdo përdorues tjetër i rrugës, duhet të shmangin pengimin e qarkullimit, aty ku është e mundur.</p>
<p>Drejtuesit e mjeteve duhet të japin të dhëna të sakta si dhe çdo informacion të nevojshëm, për qëllime dëmshpërblimi, njerëzve të dëmtuar.</p>
<p>Nëse nga aksidenti, pasojat janë vetëm dëme materiale dhe nuk është zbatuar detyrimi i ndalimit, zbatohen masat administrative, gjobë dhe pezullim i lejes së drejtimit. Nëse aksidenti ka sjellë dëme në njerëz, moszbatimi i detyrimit për të ndaluar dënohet sipas Kodit Penal dhe me pezullimin e lejes së drejtimit.</p>
<p>Mosdhënia e ndihmës së nevojshme njerëzve të plagosur, kur nuk përbën vepër penale, dënohet me gjobë.</p>
</div>

<div class="post-content"></div>
