---
category: kodi-rrugor
description: ""
image: kodi-rrugor.png
layout: post
title: "Këmbësorët"
excerpt: ""
lang: sq
---
<script>
var data = { topics: [
  {
    title: "Si duhet të sillen këmbësorët në rrugë?",
    text: function(){ return $("#part1").html(); }
  },
  {
    title: "Si duhet të sillen drejtuesit e automjeteve ndaj këmbësorëve?",
    text: function(){ return $("#part2").html(); }
  }  
]};
</script>

<div id="part1" class="hidden">
<h3>Si duhet të sillen këmbësorët në rrugë?</h3>
<p>Këmbësorët duhet të lëvizin në hapësirat e caktuara për ta, që janë trotuare, bankina, shëtitore, etj. Kur këto hapësira mungojnë, duhet të lëvizin në buzën e karrexhatës (rrugës që lëviz mjeti), në drejtim të kundërt me lëvizjen e mjetit, për të krijuar një pengesë sa më të vogël për qarkullimin.</p>
<p>Për kalimin e rrugës këmbësorët duhet të përdorin vendkalimet këmbësore (pjesë rruge të shënuara në mënyrë të përshtatshme dhe të organizura, ku këmbësorët, gjatë kalimit nga njëra anë e rrugës në tjetrën, kanë përparësi ndaj automjeteve, si p.sh. vijat e bardha), mbikalimet dhe nënkalimet.</p>
<p>Është i ndaluar kapërcimi i kryqëzimeve, nga këmbësorët në mënyrë diagonale (në të gjitha rastet duhet zgjedhur segmenti më i shkurtër për të kaluar në anën tjetër të rrugës).</p>
<p>Është i ndaluar qëndrimi i këmbësorëve për një kohë të gjatë në rrugë dhe në vendkalimet e këmbësorëve, duke krijuar pengesë për kalimin normal të përdoruesve të tjerë të rrugës.</p>
<p>Këmbësorët që do të kapërcejnë karrexhatën në një zonë të papajisur me vendkalim këmbësorësh (vija të bardha) duhet t'u japin përparësi drejtuesve të mjeteve.</p>
<p>Është e ndaluar për këmbësorët të kryejnë kapërcime rrugore, duke kaluar përpara autobusëve që kanë ndaluar në stacione.</p>
<p>Mjetet e papajisura me motor që përdoren nga fëmijët ose nga persona invalidë, mund të qarkullojnë në pjesët e rrugës të caktuara për këmbësorë. </p>
<p>Qarkullimi me anë të patinave, karrocave ose me të tjerë shpejtues lëvizjeje është i ndaluar në karrexhatat e rrugëve. </p>
<p>Është e ndaluar kryerja në karrexhatë e lojërave ose manifestimeve sportive të paautorizuara. </p>
<p>Në hapësirat e caktuara për këmbësorë është i ndaluar përdorimi i karrocave, patinave ose i shpejtuesve të tjerë të lëvizjes që mund të krijojnë situata të rrezikshme për përdoruesit e tjerë. </p>
<p>Shkelja e këtyre rregullave dënohet me gjobë.</p>
</div>

<div id="part2" class="hidden">
<h3>Si duhet të sillen drejtuesit e mjeteve ndaj këmbësorëve?</h3>
<p>Kur trafiku nuk është i rregulluar nga polici ose nga semafori, drejtuesit e mjeteve duhet t’i japin përparësi këmbësorëve që kalojnë në vendkalimet këmbësore duke ngadalësuar dhe, kur është e nevojshme, duke ndaluar. </p>
<p>Në rrugë të papajisura me vendkalime këmbësorësh drejtuesit e mjeteve duhet t’i lejojnë këmbësorit, që ka filluar kapërcimin e rrugës, të arrijë i sigurt në anën tjetër. </p>
<p>Drejtuesit e mjeteve duhet të ndalojnë, kur një person invalid me aftësi të kufizuara lëvizjeje ose që lëviz me karrocë invalidësh, ose i pajisur me shkop të bardhë, ose i shoqëruar me një qen drejtues, ose sidoqoftë i dallueshëm në njëfarë mënyre, kapërcen rrugën, ose ka ndërmend ta kapërcejë. Drejtuesit duhet gjithashtu  të shmangin situata të rrezikshme që mund të shkaktohen nga veprime të gabuara a të ngathëta të fëmijëve dhe të të moshuarve.</p>
<p>Shkelja e këtyre rregullave dënohet me gjobë.</p>
</div>

<div class="post-content"></div>
