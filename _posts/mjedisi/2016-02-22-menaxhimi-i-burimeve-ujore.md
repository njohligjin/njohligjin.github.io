---
category: mjedisi
description: ""
image: mjedisi.png
layout: post
title: "Menaxhimi i burimeve ujore"
excerpt: ""
lang: sq
---
<script>
var data = { topics: [
  {
    title: "Menaxhimi i burimeve ujore",
    text: function(){ return $("#part1").html(); }
  }
]};
</script>

<div id="part1" class="hidden">
<h3>Çfarë kërkesash duhet të përmbushen për ofrimin e ujit të pijshëm?</h3>
<p>Çdokush që ofron ose shet në publik ujë të pijshëm, detyrohet të jetë i pajisur me leje apo autorizimin përkatës, si dhe të përmbushë kërkesat e cilësisë së ujit të pijshëm të përcaktuara nga ligjet në fuqi.</p>
<p>Çdo bashki që ka sistemin e saj të furnizimit me ujë, është e detyruar të marrë masa për një kontroll të rregullt të cilësisë së ujit të furnizuar.</p>
<p>Nëse nuk plotësohen normat e cilësisë së ujit të pijshëm, Ministri i Shëndetësisë urdhëron ndërprerjen e furnizimit me ujë të pijshëm.</p>
<h3>Në cilat raste është e nevojshme që të merret leje për përdorimin e burimeve ujore?</h3>
Është e nevojshme që të merret leje nëse uji i burimit do të përdoret për një nga këto veprimtari:
<ul>
<li>Instalime të përhershme për përdorimin e tij publik; </li>
<li>Ujitje;</li>
<li>Përdorime industriale të ujit sipërfaqësor; </li>
<li>Ujë për pishina;</li>
<li>Ujë i ambalazhuar;</li>
<li>Ujëra kurative, minerale, termominerale dhe gjeotermale;</li>
<li>Shfrytëzimi i ujërave nëntokësore për qëllime të ndryshme;</li>
<li>Dhënia në përdorim e burimeve ujore për zhvillimin e akuakulturës.</li>
</ul>
<h3>Cilat janë detyrat e përdoruesve të ujit?</h3>
Përdoruesit e ujit duhet:
<ul>
<li>të përdorin ujin në mënyrë racionale dhe ekonomike;</li>
<li>të respektojnë kushtet dhe detyrimet e vëna mbi të drejtën e përdorimit të ujit;</li>
<li>të respektojnë kushtet dhe detyrimet e përcaktuara mbi të drejtën e pronësisë, sipas të cilave të gjitha burimet ujore të Republikës së Shqipërisë janë në pronësi të shtetit dhe në administrim të organeve shtetërore;</li>
<li>të sigurojnë mbrojtjen e ujit nga ndotja, të mbajnë nën kontroll cilësinë e ujit dhe të mbrojnë mjedisin nga ndotësit e ndryshëm;</li>
<li>të respektojnë të drejtat e përdoruesve të tjerë të ligjshëm të ujërave dhe të palëve të treta.</li>
</ul>
</div>

<div class="post-content"></div>
