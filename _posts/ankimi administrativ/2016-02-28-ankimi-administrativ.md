---
category: ankimi-administrativ
description: ""
image: ankimi.png
layout: post
title: "Ankimi Administrativ"
excerpt: ""
lang: sq
---
<script>
var data = { topics: [
  {
    title: "Kushtet për zhvillimin e procedures së ankimit",
    text: function(){ return $("#part1").html(); }
  },
  {
    title: "Afati kohor brenda të cilit duhet kryer ankimi",
    text: function(){ return $("#part2").html(); }
  },
  {
    title: "Procedura e ankimit dhe efektet e saj",
    text: function(){ return $("#part3").html(); }
  },
  {
    title: "Efektet e ankimit",
    text: function(){ return $("#part4").html(); }
  }
]};
</script>

<div id="part1" class="hidden">
<h3>Si mund të veprohet në rast të shkeljes së të drejtave nga veprimi apo mosveprimi i organeve publike?</h3>
Në raste te tilla mund të veprohet si më poshtë:
<ul>
<li>kryhet një ankim administrativ, i cili përfshin:
<ul>
<li>Ankimin administrativ ndaj aktit administrativ ose mosveprimit të organit publik për nxjerrjen e aktit  brenda afatit të parashikuar; ose</li>
<li>Kundërshtimin administrativ ndaj një veprimi tjetër të organit publik;</li>
</ul>
</li>
<li>kërkohet rishikimi i rastit.</li>
</ul>
Për të njëjtën çështje, pala nuk mund të ushtrojë për së dyti mjete ligjore administrative.
<h3>Ankimi administrativ kundër një  akti administrativ</h3>
<p>Akti administrativ mund të jetë individual ose kolektiv. Akti administrativ është individual kur një organ publik, në ushtrimin e funksionit të tij publik shpreh vullnetin e tij ndaj një ose më shumë subjekteve të përcaktuara, duke krijuar, ndryshuar ose shuar një marrëdhënie juridike konkrete. Shprehja e vullnetit mund të kryhet në formë të shkruar në letër ose elektronike, verbale, ose çdo formë tjetër të përshtatshme, përveç rasteve kur parashikohet ndryshe nga ligji. </p>
<p>Akti administrativ kolektiv, i drejtohet një grupi subjektesh, anëtarët e të cilit janë të përcaktuar individualisht ose mund të përcaktohen individualisht mbi bazën e karakteristikave të përgjithshme.</p>
<p>Pra, akt administrativ, quhet çdo urdhër, vendim, apo veprim që merret nga autoritetet administrative për rregullimin e një rasti të veçantë ose rasteve të përgjithshme në sferën e të drejtës publike.</p>
<h3>Çfarë forme dhe përmbajtjeje duhet të ketë ankimi administrativ?</h3>
Ankimi duhet të paraqitet me shkrim dhe  duhet të përmbajë të dhënat e mëposhtme:
<ul>
<li>subjektin që ka paraqitur ankimin;</li>
<li>organin që do të shqyrtojë ankimin;</li>
<li>aktin administrativ që kundërshtohet ose aktin administrativ që kërkohet të lëshohet, i cili nuk është nxjerrë;</li>
<li>objektin dhe shkaqet për të cilat bëhet ankimi.</li>
</ul>
Emërtimi i dokumentit nuk është i rëndësishëm. Çdo kërkesë drejtuar organit publik vlerësohet si ankim administrativ, edhe nëse nuk mban këtë emër, për aq kohë sa qëllimi i ankimit shprehet qartë në të.
<h3>Cilat janë kushtet për pranimin e ankimit administrativ kundër një akti administrativ?</h3>
Ankimi kundër aktit administrativ apo mosnxjerrjes së tij është i pranueshëm nëse plotëson të gjitha këto kushte:
<ul>
<li>nuk është përjashtuar shprehimisht nga ligji;</li>
<li>ankuesi pretendon se të drejtat apo interesat e tij të ligjshme cenohen nga veprimi apo mosveprimi i organit publik dhe ky ankim nuk është kryer më parë për të njëjtën çështje;</li>
<li>është paraqitur brenda afatit;</li>
<li>plotëson çfarëdo kushti tjetër të parashikuar shprehimisht në ligj.</li>
</ul>
</div>

<div id="part2" class="hidden">
<h3>Brenda cilit afat duhet të paraqitet ankimi administrativ?</h3>
<p>Ankimi administrativ duhet të paraqitet brenda 30 ditëve nga data kur ankuesi ka marrë njoftim për nxjerrjen ose refuzimin e nxjerrjes së aktit administrativ.</p>
<p>Në rastin e mosveprimit të organit administrativ, me përjashtim të rasteve kur është i zbatueshëm miratimi në heshtje, ankimi paraqitet jo më pare se 7 ditë dhe jo më vonë se 45 ditë nga data kur ka përfunduar afati brenda të cilit organi administrativ duhet të vepronte.</p>
</div>

<div id="part3" class="hidden">
<h3>Kujt organi mund t’i drejtohet ankimi?</h3>
Për aq kohë sa nuk parashikohet ndryshe nga ligji, ankimi kundër  një akti administrativ mund t’i drejtohet:
<ul>
<li>organit publik që ka nxjerrë ose ka kompetencë të nxjerrë aktin;</li>
<li>organit publik epror të organit që ka nxjerrë ose ka kompetencë të nxjerrë aktin; ose</li>
<li>një organi tjetër publik të përcaktuar shprehimisht me ligj.</li>
</ul>
<h3>Cila është procedura e shqyrtimit të ankimit?</h3>
<p>Kur organi publik kompetent vlerëson se ankimi është i pranueshëm dhe plotësisht i bazuar, ai, me një akt të ri administrativ, anulon, shfuqizon ose ndryshon aktin administrativ, ose nxjerr aktin e refuzuar, siç është kërkuar nga ankuesi.</p>
<p>Kur organi publik kompetent vlerëson se ankimi nuk është i pranueshëm dhe plotësisht i bazuar, e përcjell atë për shqyrtim dhe vendimmarrje tek organi epror, së bashku me të gjitha dokumentet përkatëse të dosjes dhe një raport me shkrim mbi qëndrimin e tij.</p>
<p>Organi epror refuzon ankimin nëse ai rezulton të jetë i papranueshëm apo i pabazuar. Refuzimi lëshohet nëpërmjet një vendimi të organit epror, i cili në vetvete përbën një akt administrativ.</p>
<p>Nëse organi epror vlerëson se ankimi është i pranueshëm dhe i bazuar, ai vendos përfundimisht me anë të një vendimi duke anuluar, shfuqizuar apo ndryshuar, plotësisht apo pjesërisht, aktin administrativ, ose duke nxjerrë aktin e kërkuar nga ankuesi.</p>
<p>Nëse nuk është parashikuar shprehimisht ndryshe nga ligji, vendimi i organit epror mund të jetë vetëm në favor të palës ankuese.</p>
<p>Ankimi për mosveprimin administrativ shqyrtohet drejtpërdrejt nga organi epror.</p>
<h3>Brenda cilit afat duhet të njoftohet akti që vendos mbi ankimin?</h3>
<p>Përveçse kur parashikohet ndryshe nga ligji, vendimi nxirret dhe i njoftohet ankuesit brenda 30 ditëve nga paraqitja e ankimit. Ky afat mund të zgjatet kur është e nevojshme kryerja e hetimeve administrative shtesë.</p>
<p>Nëse ankuesi, person fizik apo juridik, vdes apo mbaron, gjatë zhvillimit të procedurës administrative, organi publik deklaron të përfunduar procedurën administrative, pa marrë një vendim përfundimtar për çështjen.</p>
</div>

<div id="part4" class="hidden">
<h3>Cilat janë efektet e ankimit administrativ kundër një akti administrativ?</h3>
<p>Përveçse kur parashikohet ndryshe nga ligji, ankimi administrativ pezullon zbatimin e aktit administrativ. </p>
<p>Si përjashtim, zbatimi i aktit nuk pezullohet kur:
<ul>
<li>akti administrativ synon mbledhjen e taksave, tatimeve dhe të ardhurave të tjera buxhetore; </li>
<li>akti administrativ ka të bëjë me masa policore; </li>
<li>organi publik, i cili shqyrton ankimin, vlerëson se zbatimi i menjëhershëm është në interes të rendit publik, shëndetit publik dhe të interesave të tjerë publikë. </li>
</ul>
Kundër mos pezullimit të aktit administrativ mund të bëhet ankim në gjykatën administrative, brenda 5 ditëve nga data e njoftimit të vendimit për mos pezullim.
</p>
</div>

<div class="post-content"></div>
