---
category: ankimi-administrativ
description: ""
image: ankimi.png
layout: post
title: "Ankimi në gjykatë"
excerpt: ""
lang: sq
---
<script>
var data = { topics: [
  {
    title: "Kur t’i drejtohemi gjykatës administrative",
    text: function(){ return $("#part1").html(); }
  },
  {
    title: "Afati për ngritjen e padisë në gjykatë",
    text: function(){ return $("#part2").html(); }
  }
]};
</script>

<div id="part1" class="hidden">
<h3>Kur t’i drejtohemi gjykatës administrative?</h3>
Çdo person i interesuar, i cili pretendon se i është shkelur, mohuar apo cenuar një e drejtë e ligjshme nga një organ i administratës publike, krahas ushtrimit të së drejtës së ankimit administrativ, mund të kërkojë mbrojtjen e të drejtave të tij edhe me anë të një mjeti tjetër ligjor, që është padia e cila ngrihet përpara gjykatës. Si rregull, padia paraqitet pasi është ndjekur më parë rruga administrative. Për të ushtruar të drejtën e padisë, personi duhet të përpilojë vetë ose me ndihmën e një profesionisti, një kërkesë formale, e cila quhet kërkesëpadi. Duhet pasur parasysh fakti që, kërkesëpadia duhet të ketë disa elementë, që janë parashikuar në ligjin  “Për organizmin dhe funksionimin e gjykatave administrative dhe gjykimin e mosmarrëveshjeve administrative” dhe Kodin e Procedurës Civile, mosrespektimi i të cilave sjell mospranimin e saj nga gjykata.
<h3>Si  ngrihet një padi në gjykatën administrative?</h3>
<p>Si rregull, padia në gjykatë ndaj aktit ose veprimit administrativ mund të ngrihet vetëm pasi të jetë ndjekur më parë ankimi administrativ.</p>
<p>Përjashtohen nga ky rregull rastet kur:
<ul>
<li>ligji nuk parashikon organ më të lartë për paraqitjen e ankimit administrativ, ose kur organi më i lartë administrativ nuk është krijuar; </li>
<li>ligji parashikon shprehimisht të drejtën për t'u ankuar ndaj veprimit administrativ drejtpërdrejt në gjykatë; </li>
<li>organi më i lartë në shqyrtimin e një ankimi administrativ ka cenuar, me vendimin e tij, të drejtat apo interesat personalë të ligjshëm të një personi, i cili nuk ka qenë palë në procedurën administrative.</li>
</ul>
</p>
</div>

<div id="part2" class="hidden">
<h3>Cilat janë afatet për ngritjen e padisë në gjykatën administrative?</h3>
<p>Padia kundër aktit, veprimit, apo mosveprimit administrativ paraqitet në gjykatë brenda 45 ditëve. Ky afat fillon nga:
<ul>
<li>data e njoftimit, të aktit administrativ të organit epror, që ka shqyrtuar ankimin administrativ; </li>
<li>data e njoftimit, të aktit administrativ, në rastet kur ky akt ankimohet drejtpërdrejt në gjykatë; </li>
<li>data e botimit të aktit administrativ, në rastet kur ligji parashikon detyrimin për botimin e aktit; </li>
<li>data e marrjes dijeni për ndërhyrjen e paligjshme të organit publik mbi të drejtat dhe interesat ligjorë të subjektit, me çdo lloj veprimi që nuk plotëson kushtet dhe formën e aktit administrativ; </li>
<li>data e mbarimit të afatit ligjor brenda të cilit duhet të ishte nxjerrë akti administrativ; </li>
<li>data e mbarimit të afatit ligjor për shqyrtimin e ankimit administrativ, në rastet e mosveprimit të organit më të lartë administrativ. </li>
</ul>
</p>
<p>Në rastet kur akti administrativ nuk përcakton qartë të drejtën e palës për të kundërshtuar aktin administrativ në gjykatë, nëpërmjet padisë, dhe afatin brenda të cilit mund të ngrihet padia, ligji për gjykatat administrative parashikon që afati i ngritjes së padisë është një vit. Në rastin e mosparaqitjes së padisë brenda 1 viti, për arsye se udhëzimet në aktin administrativ nuk japin informacion të saktë për të drejtën e padisë, padia paraqitet edhe pas 1 viti, por në çdo rast, jo më vonë se 30 ditë nga data kur paditësi ka marrë dijeni për ekzistencën e së drejtës së padisë dhe vetëm kur paditësi jep shpjegime të besueshme për ekzistencën e këtyre rrethanave.           </p>
<p>Afatet e mësipërme janë të pandryshueshme dhe shkelja e tyre shkakton humbjen e së drejtës së padisë.</p>
</div>

<div class="post-content"></div>
