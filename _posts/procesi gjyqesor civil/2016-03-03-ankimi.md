---
category: procesi-gjyqesor-civil
description: ""
image: procesi-gjyqesor-civil.png
layout: post
title: "Ankimi"
excerpt: ""
lang: sq
---
<script>
var data = { topics: [
  {
    title: "Mënyrat dhe afatet e ankimit",
    text: function(){ return $("#part1").html(); }
  },
  {
    title: "Depozitimi i ankimit",
    text: function(){ return $("#part2").html(); }
  },
  {
    title: "Vendimi i formës së prerë",
    text: function(){ return $("#part3").html(); }
  },
  {
    title: "Ankimi në gjykatën e apeli",
    text: function(){ return $("#part4").html(); }
  },
  {
    title: "Ankimi në gjykatën e lartë",
    text: function(){ return $("#part5").html(); }
  },
  {
    title: "Rishikimi",
    text: function(){ return $("#part6").html(); }
  }
]};
</script>

<div id="part1" class="hidden">
<h3>Cilat janë mjetet dhe afatet për t’u ankuar ndaj vendimeve të gjykatave?</h3>
Mjetet për t’u ankuar ndaj vendimeve të gjykatave janë:
<ul>
<li>Ankimi në gjykatën e apelit, kundër vendimeve përfundimtare të gjykatës së shkallës së parë, brenda 15 ditëve.</li>
<li>Rekursi në Gjykatën e Lartë, kundër vendimeve të gjykatës së apelit ose të gjykatës së shkallës së parë, brenda 30 ditëve.</li>
<li>Rishikimi në Gjykatën e Lartë, kundër një vendimi të formës së prerë, brenda 30 ditëve.</li>
</ul>
<p>Afati i ankimit në gjykatën e apelit dhe rekursit në gjykatën e lartë fillojnë nga dita e nesërme e shpalljes së vendimit përfundimtar apo nga dita e njoftimit të vendimit palës që ka qenë në mungesë. Afati për të ushtruar kërkesën për rishikim fillon nga dita kur janë zbuluar rrethanat përkatëse.</p>
<p>Ankimi në gjykatën e apelit dhe rekursi në Gjykatën e Lartë nuk mund të bëhen kur ka kaluar një vit nga shpallja e vendimit, me përjashtim të rastit kur pala që ka qenë në mungesë, vërteton se nuk ka qenë në dijeni të procesit gjyqësor për shkak të pavlefshmërisë së njoftimeve.</p>
</div>

<div id="part2" class="hidden">
<h3>Ku paraqitet ankimi ndaj vendimeve të gjykatave?</h3>
Ankimi paraqitet në gjykatën që ka dhënë vendimin, ndaj të cilit bëhet ankimi.
</div>

<div id="part3" class="hidden">
<h3>Kur merr formë të prerë një vendim gjykate?</h3>
Vendimi i gjykatës merr formë të prerë kur:
<ul>
<li>nuk mund të bëhet ankim kundër tij;</li>
<li>nuk është bërë ankim kundër tij brenda afateve të caktuara nga ligji ose kur ankesa është tërhequr;</li>
<li>ankesa e paraqitur nuk është pranuar;</li>
<li>në shkallë të dytë vendimi i gjykatës është lënë në fuqi, është ndryshuar ose është pushuar gjykimi.</li>
</ul>
<h3>Çfarë efekti ka një vendim i formës së prerë?</h3>
<p>Vendimi që ka marrë formë të prerë është i detyrueshëm për palët, për trashëgimtarët e tyre, për gjykatën që ka dhënë vendimin dhe për të gjitha gjykatat dhe institucionet e tjera.</p>
<p>Një konflikt që është zgjidhur me vendim të formës së prerë, si rregull, nuk mund të gjykohet përsëri.</p>
</div>

<div id="part4" class="hidden">
<h3>Cila është përmbajtja e ankimit në gjykatën e apelit?</h3>
Në ankim duhet të tregohen:
<ul>
<li>palët;</li>
<li>vendimi kundër të cilit bëhet ankimi;</li>
<li>shkaqet për të cilat bëhet ankimi;</li>
<li>çfarë kërkohet me ankimin.</li>
</ul>
<h3>A mund të hiqet dorë nga ankimi në gjykatën e apelit?</h3>
Në çdo fazë të gjykimit të çështjes në apel, ankuesi ose përfaqësuesi i tij mund të heqë dorë nga ankimi. Në këtë rast vendoset pushimi i shqyrtimit të çështjes në gjykatën e apelit.
<h3>Çfarë mund të vendosë gjykata e apelit?</h3>
Gjykata e apelit, pasi shqyrton çështjen, vendos:
<ul>
<li>lënien në fuqi të vendimit të gjykatës së shkallës së parë;</li>
<li>ndryshimin e vendimit;</li>
<li>prishjen e vendimit dhe pushimin e çështjes; ose</li>
<li>prishjen e vendimit dhe dërgimin e çështjes për rigjykim në gjykatën e shkallës së parë.</li>
</ul>
<h3>Kur pezullohet zbatimi i vendimit të gjykatës?</h3>
<p>Zbatimi i vendimit pezullohet atëherë kur gjykata e apelit prish vendimin e gjykatës së shkallës së parë dhe e ridërgon aty çështjen për rigjykim.</p>
<p>Gjykata e apelit me kërkesën e palës mund të vendosë pezullimin e zbatimit të vendimit kur kundër vendimit të saj për lënien në fuqi të vendimit të gjykatës së shkallës së parë, bëhet rekurs në Gjykatën e Lartë dhe nga zbatimi i menjëhershëm i vendimit të lënë në fuqi mund të vijnë pasoja të rënda ose të pariparueshme, si dhe kur pala që ka bërë rekursin jep garanci që siguron mundësinë e zbatimit të këtij vendimi më vonë.</p>
</div>

<div id="part5" class="hidden">
<h3>Në cilat raste mund të bëhet ankim me anë të rekursit në Gjykatën e Lartë?</h3>
Në Gjykatën e Lartë mund të bëhet ankim me anë të rekursit ndaj vendimeve të shpallura nga gjykata e apelit ose nga gjykata e shkallës së parë, vetëm kur:
<ul>
<li>nuk është respektuar ose është zbatuar keq ligji;</li>
<li>ka shkelje të rënda të procedurës.</li>
</ul>
Kundërshtimi i vendimit në Gjykatën e Lartë bëhet brenda 30 ditëve nga data e dhënies së
vendimit që kundërshtohet. Kur palët janë në mungesë, ky afat fillon nga data e njoftimit.
<h3>Çfarë mund të vendosë Gjykata e Lartë?</h3>
Gjykata e Lartë mund të vendosë:
<ul>
<li>lënien në fuqi të vendimit ndaj të cilit është bërë ankim;</li>
<li>prishjen e vendimit të gjykatës së apelit dhe lënien në fuqi të vendimit të shkallës së parë;</li>
<li>prishjen e vendimit të gjykatës së apelit dhe dërgimin e çështjes për rishqyrtim në gjykatën e apelit, me tjetër trup gjykues;</li>
<li>prishjen e vendimit të gjykatës së apelit dhe vendimit të gjykatës së shkallës së parë dhe dërgimin e çështjes për rishqyrtim në gjykatën e shkallës së parë me tjetër trup gjykues;</li>
<li>ndryshimin e vendimit të shkallës së parë dhe të gjykatës së apelit;</li>
<li>prishjen e vendimeve dhe pushimin e gjykimit të çështjes.</li>
</ul>
<p>Udhëzimet dhe përfundimet e Gjykatës së Lartë janë të detyrueshme për gjykatën që do të  rishqyrtojë çështjen.</p>
<p>Kur vendimi i ri, që jepet pas prishjes, është i ndryshëm nga vendimi i parë, i cili është zbatuar, tërësisht ose pjesërisht, personi që ka përfituar detyrohet t’i kthejë të gjitha përfitimet e marra nga zbatimi i vendimit.</p>
<h3>A mund të hiqet dorë nga rekursi në Gjykatën e Lartë?</h3>
Pala mund të heqë dorë nga rekursi derisa nuk është filluar prezantimi në seancë gjyqësore. Heqja dorë bëhet me shkrim, e nënshkruar nga vetë pala apo avokati i saj.
</div>

<div id="part6" class="hidden">
<h3>Kur mund të kërkohet rishikimi i një vendimi të formës së prerë?</h3>
Rishikimi shërben për të rihapur gjykimin e një çështjeje që ka marrë formë të prerë në shkallë të parë ose në apel. Pala e interesuar mund të kërkojë rishikimin e një vendimi që ka marrë formë të prerë, kur:
<ul>
<li>zbulohen rrethana të reja apo prova të reja me shkresë që kanë rëndësi për çështjen, të cilat nuk mund të diheshin nga pala gjatë shqyrtimit të saj;</li>
<li>vërtetohet se thëniet e dëshmitarëve apo mendimet e ekspertëve, mbi të cilat është bazuar vendimi, kanë qenë të rreme;</li>
<li>palët ose përfaqësuesit e tyre apo ndonjë anëtar i trupit gjykues, që ka marrë pjesë në gjykimin e çështjes, kanë kryer vepra të dënueshme penalisht, të cilat kanë ndikuar në dhënien e vendimit;</li>
<li>vërtetohet se vendimi i dhënë është bazuar në dokumente të falsifikuara;</li>
<li>vendimi është bazuar në një vendim të gjykatës ose të një institucioni tjetër që më pas është prishur;</li>
<li>vendimi është në kundërshtim të hapur me një vendim tjetër të formës së prerë të dhënë midis po atyre palëve, për të njëjtin objekt dhe për të njëjtin shkak;</li>
<li>Gjykata Evropiane e të Drejtave të Njeriut gjen shkelje të konventës evropiane “Për mbrojtjen e të drejtave të njeriut dhe lirive themelore” në çështjen konkrete.</li>
</ul>
<h3>Cili është afati brenda të cilit duhet të paraqitet kërkesa për rishikim?</h3>
Kërkesa për rishikim mund të paraqitet brenda 30 ditëve nga dita që pala ka marrë dijeni për shkakun e rishikimit, por në çdo rast jo më vonë se një vit nga dita që ka lindur shkaku i rishikimit.
<h3>Ku duhet të paraqitet kërkesa për rishikim?</h3>
Kërkesa për rishikim duhet të paraqitet përpara Gjykatës së Lartë.
</div>

<div class="post-content"></div>
