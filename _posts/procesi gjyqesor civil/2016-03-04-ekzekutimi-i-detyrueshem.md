---
category: procesi-gjyqesor-civil
description: ""
img: phones.png
layout: post
title: "Ekzekutimi i detyrueshëm"
excerpt: ""
lang: sq
---
<script>
var data = { topics: [
  {
    title: "Kur kryhet ekzekutimi i detyrueshëm",
    text: function(){ return $("#part1").html(); }
  },
  {
    title: "Urdhri i ekzekutimit",
    text: function(){ return $("#part2").html(); }
  },
  {
    title: "Përmbaruesi gjyqësor që ekzekuton urdhrin",
    text: function(){ return $("#part3").html(); }
  },
  {
    title: "Ekzekutimi në fusha të posaçme",
    text: function(){ return $("#part4").html(); }
  },
  {
    title: "Kundërshtimi i veprimeve të përmbaruesit gjyqësor",
    text: function(){ return $("#part5").html(); }
  }
]};
</script>

<div id="part1" class="hidden">
<h3>Çfarë është një titull  ekzekutiv?</h3>
<p>Ekzekutimi i detyrueshëm mund të kryhet vetëm ndaj një titulli ekzekutiv, nëpërmjet marrjes së një urdhri ekzekutimi nga gjykata përkatëse.</p>
<p>Format më të zakonshme të titujve ekzekutivë janë:
<ul>
<li>vendimet civile të formës së prerë të gjykatës, që përmbajnë një detyrim;</li>
<li>vendimet penale të formës së prerë në pjesën që bëjnë fjalë për të drejta pasurore;</li>
<li>vendimet e gjykatave dhe të arbitrazheve të shteteve të huaja që u është dhënë fuqi në Shqipëri;</li>
<li>vendimet e një gjykate arbitrazhi në Republikën e Shqipërisë;</li>
<li>aktet noteriale që përmbajnë detyrim në të holla, si dhe aktet për dhënien e kredive bankare ose aktet për dhënien e kredive nga institucionet financiare jobankare;</li>
<li>çeqet;</li>
<li>aktet e tjera që quhen tituj ekzekutivë dhe ngarkohet zyra e përmbarimit për ekzekutimin e tyre.</li>
</ul>
Kundër vendimit me të cilin refuzohet dhënia e urdhrit të ekzekutimit, mund të bëhet ankim.
</p>
</div>

<div id="part2" class="hidden">
<h3>Si ekzekutohet urdhri i ekzekutimit?</h3>
Urdhri i ekzekutimit vihet në ekzekutim nga shërbimi përmbarimor gjyqësor, shtetëror ose privat, me anë të përmbaruesit gjyqësor, në bazë të kërkesës të të interesuarit.
</div>

<div id="part3" class="hidden">
<h3>Cilit përmbarues gjyqësor duhet t’i drejtohet kërkesa për zbatimin e urdhrave të ekzekutimit?</h3>
Në rastin kur titulli ekzekutiv vihet në ekzekutim nëpërmjet përmbarimit shtetëror, kërkesa për zbatimin e urdhrave të ekzekutimit i drejtohet përmbaruesit gjyqësor të vendit ku ndodhen:
<ul>
<li>sendet e luajtshme ose të paluajtshme ose paratë, ndaj të cilave drejtohet ekzekutimi;</li>
<li>banimi i personit që ka një detyrim ndaj debitorit;</li>
<li>vendi i ekzekutimit të detyrimit për kryerjen ose moskryerjen e një veprimi të caktuar.</li>
</ul>
Ndërkohë që përmbaruesi gjyqësor privat ose shoqëritë përmbaruese private ushtrojnë funksionet e tyre procedurale përmbarimore në të gjithë territorin e Republikës së Shqipërisë. Kështu, ata mund të ekzekutojnë një titull ekzekutiv në të gjithë territorin e Republikës së Shqipërisë dhe nuk janë të kufizuara në kompetencën e tyre territoriale, si përmbaruesit shtetëror.
</div>

<div id="part4" class="hidden">
<h3>Në cilat fusha ekzekutimi i detyrimeve ka një rregullim të posaçëm ligjor?</h3>
Ekzekutimi i detyrimeve ka një rregullim të posaçëm ligjor në këto fusha:
<ul>
<li>Ekzekutimi i detyrimeve në të holla kundrejt personave fizikë e juridikë;</li>
<li>Ekzekutimi mbi sendet e luajtshme;</li>
<li>Ekzekutimi mbi sendet e paluajtshme, mbi mjetet e lundrimit e të fluturimit;</li>
<li>Ekzekutimi mbi sendet apo shumat që persona të tjerë i detyrohen debitorit;</li>
<li>Ekzekutimi i detyrimeve në të holla ndaj institucioneve buxhetore;</li>
<li>Ekzekutimi mbi shumat e llogarive në banka;</li>
<li>Ekzekutimi i detyrimit për dorëzimin e një sendi të caktuar;</li>
<li>Ekzekutimi i detyrimit për kryerjen e një veprimi të caktuar.</li>
</ul>
</div>

<div id="part5" class="hidden">
<h3>Si mund të kundërshtohen veprimet e përmbaruesit gjyqësor?</h3>
<p>Kundër veprimeve të përmbaruesit gjyqësor dhe kundër refuzimit të tij për të kryer një veprim, palët mund të bëjnë ankim në gjykatën që ekzekuton vendimin brenda 5 ditëve. Ky afat fillon nga dita e kryerjes së veprimit apo refuzimit, kur palët kanë qenë të pranishme në kryerjen e veprimit ose kanë qenë thirrur, dhe në raste të tjera nga dita që i është njoftuar ose kanë marrë dijeni për veprimin ose refuzimin.</p>
<p>Ankimi kundër veprimeve ose refuzimit të përmbaruesit gjyqësor nuk pezullon ekzekutimin, përveçse kur gjykata vendos ndryshe.</p>
</div>

<div class="post-content"></div>
