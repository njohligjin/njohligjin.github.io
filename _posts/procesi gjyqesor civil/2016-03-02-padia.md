---
category: procesi-gjyqesor-civil
description: ""
img: phones.png
layout: post
title: "Padia"
excerpt: ""
lang: sq
---
<script>
var data = { topics: [
  {
    title: "Çfarë është padia?",
    text: function(){ return $("#part1").html(); }
  },
  {
    title: "Kur ngrihet padia?",
    text: function(){ return $("#part2").html(); }
  },
  {
    title: "Gjykata në të cilën duhet ngritur padia",
    text: function(){ return $("#part3").html(); }
  },
  {
    title: "Kërkesëpadia",
    text: function(){ return $("#part4").html(); }
  }
]};
</script>

<div id="part1" class="hidden">
<h3>Çfarë është padia?</h3>
Padia është e drejta e personit (i cili në gjykatë quhet “paditësi”) t’i paraqesë gjykatës pretendimet e tij për zgjidhjen e një çështjeje të caktuar. Pala kundërshtare (e cila quhet “i padituri”), ka të drejtë ta kundërshtojë këtë pretendim dhe bazueshmërinë e tij në ligj. Padia paraqitet me shkrim në formën e një kërkese, ndryshe quajtuar kërkesëpadi, ku paditësi cilëson pretendimet e tij.  
</div>

<div id="part2" class="hidden">
<h3>Për çfarë mund të ngrihet padia?</h3>
Padia mund të ngrihet:
<ul>
<li>për të kërkuar rivendosjen e një të drejte ose interesi të ligjshëm që është shkelur;</li>
<li>për vërtetimin e qenies ose mosqenies së një marrëdhënieje juridike ose një të drejte;</li>
<li>për njohjen e vërtetësisë ose pavërtetësisë së një dokumenti me pasoja juridike për paditësin.</li>
</ul>
</div>

<div id="part3" class="hidden">
<h3>Tek cila gjykatë duhet të ngrihet padia?</h3>
<p>Si rregull, padia ngrihet në gjykatën ku i padituri ka vendbanimin ose vendqëndrimin e tij dhe kur këto nuk dihen, në gjykatën e vendit ku ai ka banesën e përkohshme. Kur i padituri nuk ka as vendbanim, as vendqëndrim dhe as banesë të përkohshme në Republikën e Shqipërisë, padia ngrihet në gjykatën ku banon paditësi.</p>
<p>Kur i padituri është person juridik, padia ngrihet në gjykatën e vendit ku personi juridik ka qendrën e tij.</p>
<p>Padia që lidhet me të drejta mbi sende të paluajtshme, me pjesëtimin e sendeve të përbashkëta dhe me zotërimin e tyre, ngrihet në gjykatën e vendit ku ndodhen sendet ose pjesa më e madhe e tyre.</p>
<p>Padia që lidhet me trashëgiminë apo me pavlefshmërinë e testamentit, ngrihet në gjykatën e vendit ku trashëgimlënësi ka pasur banimin e tij të fundit dhe, kur ky nuk dihet, në gjykatën e vendit ku ndodhet e gjithë pasuria ose pjesa më e madhe e saj.</p>
<p>Padia që lidhet me shkaktimin e një dëmi mund të ngrihet si në gjykatën e vendit ku ka banimin i padituri, ashtu dhe në gjykatën e vendit ku është shkaktuar dëmi.</p>
</div>

<div id="part4" class="hidden">
<h3>Çfarë duhet të përmbajë kërkesëpadia?</h3>
Kërkesëpadia duhet të përmbajë:
<ul>
<li>gjykatën përpara së cilës paraqitet kërkesa;</li>
<li>emrin, atësinë, mbiemrin, vendbanimin ose vendqëndrimin e paditësit e të paditurit dhe të personave që përkatësisht i përfaqësojnë ata, kur ka të tillë; </li>
<li>të dhënat elektronike të paditësit ose të përfaqësuesit, nëse ka një të tillë, të cilin gjykata mund ta njoftojë, nëse ai ka pranuar të njoftohet me mjete të komunikimit elektronik;</li>
<li>përcaktimin e objektit të kërkesëpadisë, pra e asaj që kërkohet;</li>
<li>tregimin e fakteve, rrethanave, dokumenteve, mjeteve të tjera provuese dhe të së drejtës mbi të cilat mbështetet kërkesëpadia;</li>
<li>pretendimet e paditësit;</li>
<li>vlerën e padisë, në rast se objekti i saj është i vlerësueshëm;</li>
<li>listën e personave, që paditësi kërkon të thirren në gjykim, duke saktësuar emrin, atësinë, mbiemrin dhe adresën e plotë të tyre.</li>
</ul>
<h3>Si paraqitet kërkesëpadia në gjykatë?</h3>
<p>Kërkesëpadia paraqitet në gjykatë nga paditësi ose nga përfaqësuesi i tij i pajisur me prokurë, siç mund të jetë avokati. Ajo mund të paraqitet në gjykatë edhe nëpërmjet postës. Me anë të shortit, zgjidhet gjyqtari që do të shqyrtojë padinë.</p>
<p>Nëse kërkesëpadia ka të meta, gjyqtari i cakton paditësit një afat për plotësimin e tyre. Nëse paditësi i plotëson të metat brenda afatit, padia quhet e regjistruar që nga data kur ajo është paraqitur. Në të kundërt, kërkesëpadia quhet se nuk është paraqitur asnjëherë dhe i kthehet paditësit së bashku me aktet e tjera.</p>
</div>

<div class="post-content"></div>
