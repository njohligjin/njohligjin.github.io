---
category: tatimet-dhe-taksat
description: ""
img: phones.png
layout: post
title: "Taksat vendore"
excerpt: ""
lang: sq
---
<script>
var data = { topics: [
  {
    title: "Funksionet e Këshillit Bashkiak",
    text: function(){ return $("#part1").html(); }
  },
  {
    title: "Taskat dhe tatimet vendore",
    text: function(){ return $("#part2").html(); }
  },
  {
    title: "Tatimi i thjeshtuar mbi biznesin e vogel",
    text: function(){ return $("#part3").html(); }
  },
  {
    title: "Taska mbi pasurinë e paluajtshme",
    text: function(){ return $("#part4").html(); }
  },
  {
    title: "Taksa mbi ndërtesat",
    text: function(){ return $("#part5").html(); }
  },
  {
    title: "Taksa mbi tokën bujqësore",
    text: function(){ return $("#part6").html(); }
  },
  {
    title: "Taksa mbi truallin",
    text: function(){ return $("#part7").html(); }
  }
]};
</script>

<div id="part1" class="hidden">
<h3>Cilat janë disa nga funksionet e Këshillit të Bashkisë?</h3>
Këshilli i bashkisë:
<ul>
<li>vendos për nivelin e taksës, brenda kufijve të përcaktuar me ligj;</li>
<li>përcakton numrin e kësteve të pagimit të taksës dhe afatet e kryerjes së tyre;</li>
<li>përcakton:
<ul>
<li>detyrat dhe përgjegjësitë e zyrës së taksave;</li>
<li>mënyrën e mbledhjes së taksës, përfshirë edhe zgjedhjen e personit që do ta mbledhë;</li>
<li>rastet e ndërhyrjes së policisë bashkiake, në mbështetje të administrimit të taksave vendore;</li>
<li>rregullat e raportimit, të dokumentimit e kontrollit të taksave vendore;</li>
<li>kriteret dhe procedurat e marrëdhënieve me taksapaguesit, përfshirë të drejtën e tyre të ankimimit;</li>
<li>mënyrat e zbatimit të sanksioneve për kundërvajtjet administrative.</li>
</ul>
</li>
</ul>
</div>

<div id="part2" class="hidden">
<h3>Cilat janë llojet e taksave dhe tatimeve vendore?</h3>
Në taksat dhe tatimet vendore përfshihen:
<ul>
<li>Tatimi i thjeshtuar mbi fitimin për biznesin e vogël;</li>
<li>Taksa mbi pasurinë e paluajtshme;</li>
<li>Taksa e fjetjes në hotel;</li>
<li>Taksa e ndikimit në infrastrukturë nga ndërtimet e reja;</li>
<li>Taksa mbi kalimin e së drejtës së pronësisë për pasuritë e paluajtshme;</li>
<li>Taksa e regjistrimit të përvitshëm të mjeteve;</li>
<li>Taksa e tabelës;</li>
<li>Taksa të përkohshme.</li>
</ul>
</div>

<div id="part3" class="hidden">
<h3>Sa është tatimi i thjeshtuar mbi fitimin për biznesin e vogël?</h3>
<p>Tatimi i thjeshtuar mbi fitimin për biznesin e vogël, me qarkullim vjetor nga 5 (pesë) deri në 8 (tetë) milionë lekë, është 5%.</p>
<p>Tatimi i thjeshtuar mbi fitimin për biznesin e vogël, me qarkullim vjetor nga 0 (zero) deri në 5 (pesë) milionë lekë, është 0 (zero) lekë në vit.</p>
<p>Periudha mbi të cilën llogaritet qarkullimi dhe në rast se është i zbatueshëm, dhe tatimi i thjeshtuar mbi fitimin për biznesin e vogël, fillon më 1 janar dhe përfundon më 31 dhjetor të vitit në vazhdim. Nëse veprimtaria e biznesit krijohet ose pushon brenda kësaj periudhe, detyrimi i taksapaguesit llogaritet proporcionalisht vetëm për periudhën e ushtrimit të kësaj veprimtarie.</p>
<p>Në rastin e tatimpaguesve me qarkullim vjetor nga 5 (pesë) deri në 8 (tetë) milionë lekë, këstet e parapagimit të tatimit të thjeshtuar mbi fitimin, për vitin vijues, llogariten në bazë të të dhënave të deklaratës tatimore të një viti më parë.</p>
</div>

<div id="part4" class="hidden">
<h3>Kush paguan taksë mbi pasurinë e paluajtshme?</h3>
<p>Taksë mbi pasurinë e paluajtshme paguajnë të gjithë personat fizikë ose juridikë, vendas ose të huaj, pronarë apo përdorues të pasurive të paluajtshme, në territorin e Republikës së Shqipërisë, pavarësisht nga niveli i shfrytëzimit të këtyre pasurive.</p>
<p>Detyrimin për të paguar këtë taksë e ka, sipas rastit, pronari ose bashkëpronari, sipas pjesës që zotëron, apo përdoruesi i pasurisë së paluajtshme, për pasuritë që nuk janë të pajisura me dokumente pronësie.</p>
<h3>Cilat janë taksat që paguhen mbi pasurinë e paluajtshme?</h3>
Taksat që paguhen mbi pasurinë e paluajtshme janë:
<ul>
<li>taksa mbi ndërtesat;</li>
<li>taksa mbi tokën bujqësore;</li>
<li>taksa mbi truallin.</li>
</ul>
<h3>Kush paguan taksë mbi kalimin e së drejtës së pronësisë për pasuritë e paluajtshme?</h3>
Taksa mbi kalimin e së drejtës së pronësisë për pasuritë e paluajtshme vendoset për ndërtesat dhe të gjitha pasuritë e paluajtshme në çastin e kalimit të së drejtës së pronësisë mbi to. Taksa paguhet nga personi, që kalon të drejtën e pronësisë mbi pasurinë e paluajtshme, para kryerjes së regjistrimit të saj sipas ligjit.
<h3>Si llogaritet taksa mbi kalimin e së drejtës së pronësisë për pasuritë e paluajtshme?</h3>
<p>Baza e taksës mbi kalimin e së drejtës së pronësisë për ndërtesat është sipërfaqja e ndërtimit, pronësia e së cilës transferohet.</p>
<p>Pasuritë e tjera të paluajtshme taksohen me 2% të vlerës së shitjes së tyre.</p>
</div>

<div id="part5" class="hidden">
<h3>Si llogaritet taksa mbi ndërtesat</h3>
<p>Baza e taksës mbi ndërtesat është sipërfaqja në metër katror e ndërtesës ose e një pjese të saj, mbi dhe nën nivelin e tokës dhe për çdo kat. Sipërfaqja në pronësi të taksapaguesit përcaktohet sipas dokumenteve që e vërtetojnë këtë pronësi. Në rast të mungesës së dokumentacionit të pronësisë, përdoruesi i ndërtesës bën një vetëdeklarim të sipërfaqes së ndërtesës, pranë bashkisë ku ndodhet ndërtesa.</p>
<p>Tatimpaguesit që kanë në pronësi më shumë se një banesë, për shtëpinë ku kanë banimin e zakonshëm paguajnë taksën e ndërtesës sipas sipërfaqes, ndërsa për të gjitha shtëpitë e tjera, taksa e ndërtesës është sa dyfishi i taksës së ndërtesës, që zbatohet në zonën ku ndodhet kjo ndërtesë.</p>
<p>Kjo taksë llogaritet në lekë për metër katror, sipas zonës ku ndodhet ndërtimi, vitit të ndërtimit dhe qëllimit të përdorimit të saj.</p>
</div>

<div id="part6" class="hidden">
<h3>Si llogaritet taksa mbi tokën bujqësore?</h3>
<p>Baza e taksës mbi tokën bujqësore është sipërfaqja e tokës bujqësore, në hektar, në pronësi apo në përdorim të taksapaguesit. Sipërfaqja e tokës në pronësi përcaktohet sipas dokumenteve që e vërtetojnë atë. Në rast të mungesës së dokumentacionit të pronësisë, përdoruesi i tokës bujqësore bën një vetëdeklarim të sipërfaqes së tokës bujqësore, pranë bashkisë ku ndodhet toka.</p>
<p>Kjo taksë llogaritet në lekë për hektar, për çdo vit.</p>
<p>Përjashtohen nga taksa tokat bujqësore, që mbillen me pemë drufrutore dhe vreshtari për pesë vitet e para nga çasti i mbjelljes.</p>
</div>

<div id="part7" class="hidden">
<h3>Si llogaritet taksa mbi truallin?</h3>
<p>Baza e taksës mbi truallin është sipërfaqja e truallit, në metër katror, në pronësi apo përdorim të taksapaguesit. Sipërfaqja e truallit në pronësi përcaktohet sipas dokumenteve që e vërtetojnë atë. Në rast të mungesës së dokumentacionit të pronësisë, përdoruesi i truallit bën një vetëdeklarim të sipërfaqes së truallit në përdorim, pranë bashkisë ku ndodhet trualli.</p>
<p>Kjo taksë llogaritet në lekë për metër katror.</p>
</div>

<div class="post-content"></div>
