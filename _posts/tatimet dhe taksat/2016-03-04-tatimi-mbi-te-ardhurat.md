---
category: tatimet-dhe-taksat
description: ""
image: taksa.png
layout: post
title: "Tatimi mbi të ardhurat"
excerpt: ""
lang: sq
---
<script>
var data = { topics: [
  {
    title: "Cilat konsiderohen të ardhura personale?",
    text: function(){ return $("#part1").html(); }
  },
  {
    title: "Të ardhurat personale që përjashtohen nga tatimi",
    text: function(){ return $("#part2").html(); }
  },
  {
    title: "Tatimi mbi pagën dhe shpërblimin",
    text: function(){ return $("#part3").html(); }
  },
  {
    title: "Tatimi i kalimit të pronësisë",
    text: function(){ return $("#part4").html(); }
  }
]};
</script>

<div id="part1" class="hidden">
<h3>Cilat janë të ardhurat personale që tatohen?</h3>
Të ardhurat personale që tatohen janë:
<ul>
<li>Pagat dhe shpërblimet e tjera që lidhen me marrëdhëniet aktuale të punës;</li>
<li>Të ardhurat që rrjedhin nga fitimi si ortak apo aksioner në një shoqëri tregtare;</li>
<li>Të ardhurat nga interesat bankare apo ato të përfituara nga letrat me vlerë;</li>
<li>Të ardhurat që rrjedhin nga e drejta e autorit dhe pronësia intelektuale;</li>
<li>Të ardhurat nga enfiteoza, huaja dhe qiratë, me përjashtim të rasteve, kur të ardhurat janë realizuar nga zhvillimi i një veprimtarie tregtare;</li>
<li>Të ardhurat nga kalimi i së drejtës së pronësisë mbi pasuritë e paluajtshme, si p.sh. shitja;</li>
<li>Të ardhurat e individëve nga lojërat e fatit dhe kazinotë; </li>
<li>Të ardhurat e realizuara nga diferenca ndërmjet çmimit të shitjes dhe çmimit të blerjes së kuotave ose aksioneve, që një ortak ose aksioner zotëron dhe ja shet një personi tjetër.</li>
</ul>
</div>

<div id="part2" class="hidden">
<h3>Cilat janë të ardhurat personale që përjashtohen nga tatimi?</h3>
Të ardhurat personale që përjashtohen nga tatimi janë:
<ul>
<li>Të ardhurat e përfituara si rezultat i sigurimit në skemën e detyrueshme të sigurimeve shoqërore dhe shëndetësore, si dhe ndihmat ekonomike për individët pa të ardhura ose me të ardhura të ulta;</li>
<li>Bursat e nxënësve dhe të studentëve;</li>
<li>Shpërblimet e marra në raste sëmundjesh apo fatkeqësish;</li>
<li>Të ardhurat e përfituara nga pronarët si shpërblim për shpronësimet që i bëhen nga shteti për interesa publike (në formë monetare ose jo monetare);</li>
<li>Të ardhurat që përjashtohen në bazë të marrëveshjeve ndërkombëtare të miratuara nga Kuvendi i Shqipërisë;</li>
<li>Të ardhurat e përfituara si rezultat i kompensimit financiar, për ish-pronarët dhe ish të dënuarit politikë;</li>
<li>Kontributet e bëra nga punëdhënësi për sigurimin e jetës dhe të shëndetit të punëmarrësve;</li>
<li>Dëmshpërblimet e marra nëpërmjet vendimeve të formës së prerë të gjykatave, si dhe kompensimet e caktuara për kostot gjyqësore.</li>
<li>Të ardhurat e përfituara nga institucionet shtetërore për arritjet në shkencë, sport, kulturë;</li>
<li>Të ardhurat e përfituara nga kalimi i së drejtës së pronësisë mbi tokën bujqësore nga një fermer i regjistruar te një fermer apo person fizik a juridik që kryen aktivitet bujqësor, me kushtin që të mos ndryshohet destinacioni i tokës së blerë.</li>
<li>Kontributi i bërë nga çdo anëtar i një fondi të pensionit vullnetar deri në masën e përcaktuar në ligjin për fondet e pensionit vullnetar, si dhe kontributet e bëra nga punëdhënësi ose çdo kontribues tjetër, në emër dhe për llogari të anëtarit të fondit të pensionit vullnetar.</li>
<li>Kthimi i investimit, përfshirë fitimet nga kapitali prej investimeve të kryera me asetet e fondit të pensioneve, gjatë administrimit nga shoqëria administruese.</li>
</ul>
</div>

<div id="part3" class="hidden">
<h3>Si paguhet tatimi mbi të ardhurat personale në formën e pagës apo shpërblimit?</h3>
<p>Çdo punëdhënës, që paguan një pagë a shpërblim, mban tatimin mbi të ardhurat personale, dhe e derdh tatimin e mbajtur në favor të organeve tatimore, jo më vonë se data 20 e muajit pasardhës nga ai kur është kryer pagesa.</p>
<p>Të gjithë punëdhënësit dhe personat e vetëpunësuar janë të detyruar të deklarojnë tatimin mbi të ardhurat vetjake, të mbajtur në burim për punëmarrësit.</p>
<p>Nga viti 2014, tatimi mbi të ardhurat personale nga punësimi, bazohet në këtë tabelë:</p>
<table>
<thead>
<tr><th colspan="3" class="text-center">E ardhura e tatueshme (në lekë/muaj)</th></tr>
<tr><th>Nga</th><th>Deri në (përfshirë)</th><th>Përqindje</th></tr>
</thead>
<tbody>
<tr><td>0</td><td>30000</td><td>0%</td></tr>
<tr><td>30001</td><td>130000</td><td>+13% të shumës mbi 30 000 lekë.</td></tr>
<tr><td>130001</td><td>Më tepër</td><td>13 000 lekë + 23% të shumës mbi 130 000 lekë.</td></tr>
</tbody>
</table>
</div>

<div id="part4" class="hidden">
<h3>Sa tatohet kalimi i së drejtës së pronësisë mbi pasuritë e paluajtshme?</h3>
Kalimi i së drejtës së pronësisë mbi pasuritë e paluajtshme, tokë apo ndërtesa, tatohet me 15% të fitimeve të realizuara.
</div>

<div class="post-content"></div>
