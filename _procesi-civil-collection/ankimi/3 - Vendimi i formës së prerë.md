---
title: 'Vendimi i formës së prerë'
tag: ankimi
---

### Kur merr formë të prerë një vendim gjykate?

Vendimi i gjykatës merr formë të prerë kur:

* nuk mund të bëhet ankim kundër tij;
* nuk është bërë ankim kundër tij brenda afateve të caktuara nga ligji ose kur ankesa është tërhequr;
* ankesa e paraqitur nuk është pranuar;
* në shkallë të dytë vendimi i gjykatës është lënë në fuqi, është ndryshuar ose është pushuar gjykimi.

Çfarë efekti ka një vendim i formës së prerë?

Vendimi që ka marrë formë të prerë është i detyrueshëm për palët, për trashëgimtarët e tyre, për gjykatën që ka dhënë vendimin dhe për të gjitha gjykatat dhe institucionet e tjera.

Një konflikt që është zgjidhur me vendim të formës së prerë, si rregull, nuk mund të gjykohet përsëri.
