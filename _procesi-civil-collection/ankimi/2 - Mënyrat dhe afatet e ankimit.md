---
title: "Mënyrat dhe afatet e ankimit"
tag: ankimi
---

### Cilat janë mjetet dhe afatet për t’u ankuar ndaj vendimeve të gjykatave?

Mjetet për t’u ankuar ndaj vendimeve të gjykatave janë:
* Ankimi në gjykatën e apelit, ndaj vendimit te gjykates shkalles pare dhe veprimeve të përmbaruesit gjyqesor për të mbrojtur të drejtat dhe interesat e palëve në proces. Afati i ankimit në gjykatën e apelit kundër vendimeve përfundimtare eshte 15 dite. Për vendimet jo perfudimtare është 5 ditë.
* Rekursi në Gjykatën e Lartë, kundër vendimeve të gjykatës së apelit ose të gjykatës së shkallës së parë, brenda 30 ditëve.
* Rishikimi në Gjykatën e Lartë, kundër një vendimi të formës së prerë, brenda 30 ditëve nga dita qe pala provon se ka marre dijeni per shkakun e rishikimit.
* Ankimi i veçantë, zbatohet vetëm kur ligji e parashikon në mënyrë të shprehur që ndaj vendimit të gjykatës mund të bëhet ankim i veçantë. Afati i ankimeve të veçanta është 5 ditë.

Afati i ankimit në gjykatën e apelit dhe rekursit në gjykatën e lartë fillojnë nga dita e nesërme e njoftimit të vendimit te arsyetuar apo nga dita e njoftimit të vendimit palës që ka qenë në mungesë.

Ankimi në gjykatën e apelit dhe rekursi në Gjykatën e Lartë nuk mund të bëhen kur ka kaluar një vit nga shpallja e vendimit,ky afat eshte prekluziv qe do te thote se ankimi nuk mund te ushtrohet pasi ka kaluar nje vit nga shpallja e vendimit, me përjashtim të rastit kur pala që ka qenë në mungesë vërteton se nuk ka qenë në dijeni të procesit gjyqësor për shkak të pavlefshmërisë së njoftimeve.

