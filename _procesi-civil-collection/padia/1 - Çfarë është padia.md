---
title: "Çfarë është padia?"
tag: padia
---

### Çfarë është padia?

Padia është e drejta e personit (i cili në procesin gjyqesor civil quhet “paditësi”) t’i paraqesë gjykatës pretendimet e tij për zgjidhjen e një çështjeje të caktuar. Pala kundërshtare (e cila quhet “i padituri”), ka të drejtë ta kundërshtojë këtë pretendim dhe bazueshmërinë e tij në ligj. Mjeti ligjor (procedurial) me anë të cilit realizohet kjo e drejtë është kërkesëpadia ose kërkesa. Nëpërmjet kërkesëpadisë fillon një proces gjyqësor me palë kundërshtare, ndërsa nëpërmjet kërkesës fillon një proces gjyqësor pa palë kundërshtare.

Kërkesëpadia si akt procedurial hartohet në formë të shkruar dhe në gjuhën shqipe. Kërkesëpadia duhet të përmbajë datën e hartimit dhe duhet të nënshkuhet nga pala që e paraqet ose nga përfaqësuesi.