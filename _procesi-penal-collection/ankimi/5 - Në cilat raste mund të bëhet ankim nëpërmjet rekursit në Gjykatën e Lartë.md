---
title: "Në cilat raste mund të bëhet ankim nëpërmjet rekursit në Gjykatën e Lartë?"
tag: ankimi
---

Rekursi në Gjykatën e Lartë kundër vendimeve të gjykatës së apelit mund të bëhet për këto shkaqe:

a)	për mosrespektimin ose zbatimin e gabuar të ligjit

b)	për mosrespektimin ose zbatimin e gabuar të procedurave

c)	kur vendimi i ankimuar vjen në kundërshtim me praktikën e Gjykatës së Lartë.

###	Çfarë duhet të përmbajë rekursi?

Rekursi duhet të përmbajë:

a) palët ndërgjyqëse;

b) vendimin që kundërshtohet;

c) paraqitjen e përmbledhur të fakteve të çështjes;

ç) shkaqet për të cilat kërkohet prishja e vendimit, si dhe argumentet që mbështesin pretendimin
se ekzistojnë shkaqe për rekurs

d) prokurën e avokatit në rastet kur rekursi paraqitet nga i pandehuri ose palët private.


###	Çfarë mund të vendosë Gjykata e Lartë?

Pas shqyrtimit të çështjes, Gjykata e Lartë vendos:

a)	mospranimin e rekursit në rastet kur është bërë për shkaqe të ndryshme nga ato që parashikon ligji

b)	prishjen e vendimit të gjykatës së apelit dhe lënien në fuqi të vendimit të gjykatës së shkallës së parë;

c)	prishjen e vendimit të gjykatës së apelit dhe dërgimin e çështjes për rishqyrtim në këtë gjykatë me tjetër trup gjykues;

d)	prishjen e vendimeve të gjykatës së apelit dhe të gjykatës së shkallës së parë dhe dërgimin e çështjes për rigjykim në shkallë të parë

e)	prishjen e vendimeve të gjykatës së shkallës së parë dhe të gjykatës së apelit dhe pushimin e gjykimit të çështjes pa e kthyer për rishqyrtim;

f)	ndryshimin e vendimeve të gjykatës së apelit dhe të gjykatës së shkallës së parë dhe zgjidhjen përfundimisht të çështjes

g)	lënien në fuqi të vendimit të gjykatës së apelit.

