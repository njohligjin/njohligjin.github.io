---
title: "Si merret cilësia si i pandehur në procesin gjyqësor?"
tag: gjykata
---

Cilësinë e të pandehurit e merr personi të cilit i atribuohet (referohet) vepra penale në aktin e njoftimit të akuzës. Cilësia e të pandehurit ruhet në çdo gjendje dhe shkallë të procesit derisa të ketë marrë formë të prerë vendimi i pushimit, i pafajësisë ose i dënimit. Cilësia e të pandehurit rimerret kur prishet vendimi i pushimit ose kur vendoset rishqyrtimi i procesit.

### Si mund të mbrohet i pandehuri?

I pandehuri ka të drejtë të mbrohet vetë ose me ndihmën e mbrojtësit. Kur nuk ka mjete të
mjaftueshme i sigurohet mbrojtja falas me avokat në rastet e parashikuara nga ligji.

Në disa raste të specifikuara nga ligji, mbrojtja duhet të bëhet domosdomërisht më ndihmën e mbrojtësit. Organi procedues i siguron menjëherë një mbrojtës të paguar nga shteti të pandehurit që nuk ka zgjedhur mbrojtës ose ka mbetur pa të kur:

a) është nën moshën tetëmbëdhjetë vjeç;

b) nuk dëgjon dhe nuk flet;

c) është me aftësi të kufizuara, që e pengojnë për të realizuar vetë të drejtën e mbrojtjes;

ç) është akuzuar për një vepër penale, për të cilën ligji parashikon dënim në maksimum jo më
pak se 15 vjet me burgim;

d) akuzohet për një vepër penale, që është nën juridiksionin e Gjykatës së Posaçme kundër Korrupsionit dhe Krimi të Organizuar

dh) është deklaruar i ikur ose në mungesë, me vendim gjykate;

e) merret në pyetje personi i arrestuar ose i ndaluar;

f) në çdo rast tjetër të parashikuar nga ligji.

