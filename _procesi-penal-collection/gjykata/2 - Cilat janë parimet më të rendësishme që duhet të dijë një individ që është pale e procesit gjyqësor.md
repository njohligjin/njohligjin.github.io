---
title: "Cilat janë parimet më të rendësishme që duhet të dijë një individ që është pale e procesit gjyqësor?"
tag: procesi-penal
---

Parimi i prezumimit të pafajësisë që tregon se i pandehuri prezumohet i pafajshëm gjersa nuk vërtetohet fajësia e tij me vendim gjyqësor të formës së prerë. Gjithashtu gjykata jep vendim fajësie kur i pandehuri rezulton fajtor për faktin penal që i atribuohet përtej çdo dyshimi të arsyeshëm.

Parimi i kufizimit të lirisë që tregon se askush nuk mund t’i nënshtrohet torturës, dënimit apo trajtimit poshtërues. Të dënuarve me burgim u sigurohet trajtimi njerëzor dhe rehabilitimi moral.

Parimi i provave sipas të cilit faktet në procesin penal provohen me çdo provë (e njohur si e tillë), me kusht që ato të mos cenojnë të drejtat dhe liritë themelore të njeriut. Gjithashtu sipas ketij parimi organi shtetëror që heton çështjen duhet të mbledhë dhe të shqyrtojë si provat që fajësojnë të pandehurin, ashtu edhe ato që janë në favor të tij.
