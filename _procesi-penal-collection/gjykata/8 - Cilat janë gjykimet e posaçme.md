---
title: "Cilat janë gjykimet e posaçme?"
tag: gjykata
---

Gjykimet që bazohen mbi rregulla të veçanta dhe të ndryshme nga procesi i zakonshëm gjyqësor janë;

a) Gjykimet e drejtëpërdrejta- të cilat zbatohen kur i pandehuri është arrestuar në flagrancë dhe hetohet për kryerjen e një vepre penale që gjykohet nga një gjyqtar. Në këte rast prokurori paraqet në gjykatë brenda 48 orëve nga arrestimi, kërkesën për vleftësimin e arrestimit dhe gjykimin e njëkohshëm, kur çmon se nuk ka nevojë për hetime të mëtejshme.

b) Gjykimet e shkurtuara- të cilat zbatohen kur kërkesa për gjykimin e shkurtuar paraqitet nga i pandehuri ose mbrojtësi i tij me autorizim të posaçëm në seancën paraprake ose në seancë gjyqësore sipas procedurave të parashikuara në ligj. 

c) Gjykimet me marrëveshje- të cilat zbatohen kur është arritur një marrëveshje mes prokurorit dhe të pandehurit ose mbrojtësit të tij në lidhje me kushtet e pranimit të fajësisë dhe caktimit të dënimit.
