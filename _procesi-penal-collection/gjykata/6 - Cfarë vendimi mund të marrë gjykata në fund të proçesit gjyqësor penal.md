---
title: "Cfarë vendimi mund të marrë gjykata në fund të proçesit gjyqësor penal?"
tag: procesi-penal
---

Gjykata mund të marrë 3 lloje vendimesh në fund të procesit; a) vendimi i pushimit të çështjes b) vendimi i pafajësisë c) vendimi i dënimit të të pandehurit.

Kur ndjekja penale nuk duhet të fillonte ose nuk duhet të vazhdojë, sipas rasteve të parashikuara në ligj, ose kur vepra penale është shuar dhe i pandehuri pretendon pafajësi, gjykata vendos pushimin e çështjes, duke treguar edhe shkakun.

Gjykata merr vendim pafajësie kur:

a) fakti nuk ekziston ose nuk provohet se ekziston;

b) fakti nuk përbën vepër penale;

c) fakti nuk parashikohet nga ligji si vepër penale;

ç) vepra penale është kryer nga një person që nuk mund të akuzohet ose të dënohet;

d) nuk provohet që i pandehuri e ka kryer veprën që akuzohet;

e) fakti është kryer në prani të një shkaku të përligjur ose të një shkaku padënueshmërie, si dhe
kur ekziston dyshimi për qenien e tyre.

Gjykata jep vendimin për dënimin e të pandehurit kur fajësia e të pandehurit provohet përtej çdo dyshimi të arsyeshëm, gjithashtu ajo cakton llojin dhe masën e dënimit.
