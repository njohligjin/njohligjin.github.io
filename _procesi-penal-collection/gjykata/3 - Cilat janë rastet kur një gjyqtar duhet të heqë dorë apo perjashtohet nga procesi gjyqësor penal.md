---
title: "Cilat janë rastet kur një gjyqtar duhet të heqë dorë apo perjashtohet nga procesi gjyqësor penal?"
tag: procesi-penal
---

### Cilat janë rastet kur një gjyqtar duhet të heqë dorë nga procesi gjyqësor penal?

Gjyqtari ka për detyrë të heqë dorë nga gjykimi i çështjes konkrete:

a) kur ka interes në procedim ose kur një nga palët private ose një mbrojtës është debitor a kreditor i tij, i bashkëshortit, bashkëjetuesit ose i fëmijëve të tij;

b) kur është kujdestar, përfaqësues apo punëdhënës i të pandehurit ose i njërës nga palët private ose kur mbrojtësi a përfaqësuesi i njërës prej këtyre palëve është gjini e afërt e tij ose e bashkëshortit të tij;

c) kur ka dhënë këshilla ose kur ka shfaqur mendim mbi objektin e procedimit;

ç) kur ekzistojnë mosmarrëveshje ndërmjet tij, bashkëshortit ose ndonjë të afërmi të tij me të
pandehurin ose njërën prej palëve private;

d) kur ndonjë prej të afërmve të tij ose të bashkëshortit është cenuar ose dëmtuar nga vepra penale;

dh) kur një i afërm i tij ose i bashkëshortit kryen ose ka kryer funksionet e prokurorit në të njëjtin
procedim;

e) kur ndodhet në një nga kushtet e papajtueshmërisë të parashikuara në ligj;

ë) kur ekzistojnë shkaqe të tjera të rëndësishme njëanshmërie.

### Cilat janë rastet që një gjyqtar mund të përjashtohet nga procesi gjyqësor penal?

Palët kërkojnë përjashtimin e gjyqtarit kur vërejnë se gjyqtari ndodhet në rastet:
 

a) Papajtueshmërisë për shkak të pjesëmarrjes në procedim

b) Papajtueshmërisë për arsye lidhje familjare, gjinore ose krushqie

c)Kur verifikohen rastet ku gjyqtari ka detyrimin ligjor të heqë dorë nga gjykimi i çështjes sipas ligjit

d) Kur gjatë ushtrimit të funksioneve dhe para se të jetë dhënë vendimi gjyqtari ka shfaqur mendimin e tij mbi faktet ose rrethanat objekt procedimi.
