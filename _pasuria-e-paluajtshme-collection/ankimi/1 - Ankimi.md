---
title: "Ankimi"
tag: ankimi
---

### Si mund të bëhet ankimi kundër vendimit apo urdhrit të Kryeregjistruesit

Kundër vendimit/urdhrit të Kryeregjistruesit, subjekti i interesuar ka të drejtë t’i drejtohet gjykatës administrative, personalisht ose nëpërmjet regjistruesit të Zyrave Vendore të Regjistrimit të Pasurive të Paluajtshme, për të rivendosur në vend të drejtat e tij. Në rastet kur subjekti i drejtohet drejtpërdrejt gjykatës mund të njoftojë regjistruesin me anë të një formulari të caktuar, lidhur me faktin që kundër vendimit/urdhrit do të paraqesë ankim në gjykatë. Kur subjekti vendos t’i drejtohet gjykatës nëpërmjet regjistruesit të Zyrës Vendore të Regjistrimit të Pasurive të Paluajtshme, atëherë i drejtohet këtij të fundit, duke i kërkuar që t’ia kalojë çështjen gjykatës. Në këtë rast, subjekti duhet të depozitojë te regjistruesi shumën e nevojshme për të mbuluar shpenzimet e përgatitjes së dokumenteve. I takon subjektit të vendosë nëse do i drejtohet gjykatës vetë apo nëpërmjet regjistruesit.
