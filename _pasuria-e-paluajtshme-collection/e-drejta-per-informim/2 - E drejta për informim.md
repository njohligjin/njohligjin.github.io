---
title: "E drejta për informim"
tag: e-drejta-per-informim
---

### Çfarë informacioni ka të drejtë të marrë pronari apo personi që ka një interes legjitim pranë ZVRPP?

Ne kete rast titullari i së drejtës ose personi i cili provon se ka një interes legjitim ka të drejtë që të marrë të dhëna dhe kopje të dokumenteve që janë në regjistrat e pasurive të paluajtshme, kartela, harta kadastrale, dokumentet e depozituara së bashku me kërkesën për regjistrim si edhe dokumentet që mbahen e administrohen nga zyrat vendore të regjistrimit të pasurive të paluajtshme.



### Si është procedura e trajtimit të kërkesës për kryerjen e një shërbimi pranë ZVRPP?

Personi, që paraqet kërkesë për kryerjen e një shërbimi nga Zyra e ASHK, pajiset me një numër identifikimi të kërkesës dhe kodin e sigurisë, me anë të të cilave mund të verifikojë gjendjen e trajtimit të kërkesës së tij. Çdo kërkesë e paraqitur për kryerjen e një shërbimi nga Zyrat Vendore të Regjistrimit të Pasurive të Paluajtshme trajtohet brenda 15 ditëve. Ky është afati maksimal gjatë të cilit duhet të trajtohet kërkesa nga punonjësit e Zyrave Vendore të Regjistrimit të Pasurive të Paluajtshme. Gjithsesi Kryeregjistruesi, në varësi të rrethanave konkrete, mund të vendosë që një kërkesë të trajtohet më shpejt se 15 ditë.



Bazuar në:
•	Ligji 111/2018 date 07.02.2019, “Per Kadastren”


