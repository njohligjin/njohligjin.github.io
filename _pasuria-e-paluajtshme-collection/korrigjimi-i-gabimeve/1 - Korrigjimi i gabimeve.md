---
title: Korrigjimi i gabimeve
tag: korrigjimi-i-gabimeve
published: true
---

### Si mund të korrigjohen gabimet në certifikatën apo kartelën e pasurisë së paluajtshme?

Me kërkesë të pronarit, mund të korrigjohen gabimet në certifikatë dhe/ose kartelën e pasurisë së paluajtshme, në rastet e mëposhtme:

* në rastin e gabimeve ose mungesave që nuk prekin interesat e një pronari tjetër;
* kur, pas një rilevimi, del se një sipërfaqe e treguar në kartelë nuk është në përputhje me aktin e fitimit të pronësisë; Në këtë rast, regjistruesi njofton më parë të gjithë personat e shënuar në regjistër, të cilët janë të interesuar ose që preken nga ky korrigjim i propozuar.
* me vërtetimin e ndryshimit të emrit ose adresës së një pronari, e cila duhet të shoqërohet me kërkesën me shkrim të pronarit.

Kur konstatohet se në certifikatë ka gabime, atëherë lëshohet një certifikatë e re, pasi janë depozituar certifikatat e mëparshme të pronësisë.
