---
title: "Publiciteti i mallrave"
tag: mallrat
---

### Si duhet të jetë publiciteti i mallrave apo shërbimeve?

Në kuadrë të së drejtës së konsumatorit me “Publicitet” do të kuptojmë çdo formë prezantimi për tregtinë, biznesin, zanatin ose profesionin, për të promovuar furnizimin e mallrave apo shërbimeve, përfshirë edhe të drejtat dhe detyrimet
Mesazhet e publicitetit duhet të jenë në gjuhën shqipe, me përjashtim të motove, që mund të jenë edhe në gjuhë tjetër. Publiciteti nuk duhet të jetë i padrejtë, që do të thotë nuk duhet të jetë diskriminues për seksin, racën, fenë, kombësinë, bindjet politike, moshën, veçoritë fizike dhe mendore. Nuk lejohet publiciteti krahasues, i cili, hapur ose në mënyrë të nënkuptuar, identifikon tregtarë, mallra ose shërbime të ofruara prej tyre, duke përfituar në mënyrë të pandershme nga reputacioni i një konkurrenti apo duke diskretituar emrin e krijuar prej tij.
Publiciteti nuk duhet të jete çorientues, i cili ndikon ose ka mundësi të ndikojë në interesin ekonomik të çdo konsumatori. 
Do të mbajnë përgjegjësi të gjitha subjektet që kryejnë publicitet të pandershëm, çorientues ose krahasues.

