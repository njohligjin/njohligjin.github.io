---
title: "Të drejtat bazë të konsumatorit"
tag: konsumatori
---

### Kush do të konsiderohet “konsumator”?
“Konsumator” quhet çdo individ, i cili blen ose përdor mallra apo shërbime për plotësimin e nevojave vetjake. Mallrat apo shërbimet nuk duhet të kenë lidhje me veprimtarinë tregtare ose ushtrimin e profesionit nga individi. Edhe organizatat jofitimprurëse konsiderohen si konsumatorë.

### Cilat janë të drejtat bazë të konsumatorëve?

Të drejtat bazë të konsumatorëve janë:

* e drejta e mbrojtjes së shëndetit, mjedisit dhe sigurisë së jetës;
* e drejta e mbrojtjes së interesave ekonomikë;
* e drejta e ankimit;
* e drejta për dëmshpërblim;
* e drejta e edukimit;
* e drejta e marrjes së informacionit;
* e drejta e përdorimit të shërbimeve publike;
* e drejta e mbrojtjes ligjore;
* e drejta e organizimit në shoqata ose bashkime për mbrojtjen e interesave të konsumatorëve dhe e drejta e përfaqësimit në organet e tyre vendimmarrëse.
