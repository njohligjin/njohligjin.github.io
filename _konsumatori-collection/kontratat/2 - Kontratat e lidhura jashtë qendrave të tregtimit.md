---
title: "Kontratat e lidhura jashtë qendrave të tregtimit"
tag: kontratat
---

### Cilat konsiderohen kontrata të lidhura jashtë qendrave të tregtimit dhe çfarë të drejtash ka konsumatori në lidhje me to?

Kontratat, në bazë të të cilave një tregtar furnizon një konsumator me mallra ose shërbime, me një vlerë jo më pak se 10 000 lekë, konsiderohen të lidhura jashtë qendrave të tregtimit, kur ato lidhen:

* gjatë një ekskursioni të organizuar nga tregtari jashtë qendrës së tregtimit; ose
* gjatë një vizite të tregtarit në banesën e konsumatorit ose në vendin e punës të konsumatorit, kur vizita nuk kryhet me kërkesën e shprehur të konsumatorit.

Në rastin e kësaj kontrate, konsumatorit i jepet e drejta të heqë dorë nga kontrata brenda një periudhe prej 14 ditësh kalendarike nga dita pasuese e ditës kur lidhet kontrata. 
