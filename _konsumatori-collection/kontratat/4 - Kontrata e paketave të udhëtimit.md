---
title: "Kontrata e paketave të udhëtimit"
tag: kontratat
---

### Çfarë përmbajnë kontratat e paketave të udhëtimit?

Këto kontrata i sigurojnë konsumatorit, me një çmim gjithëpërfshirës, një kombinim të parapërgatitur të jo më pak se dy prej këtyre shërbimeve: transportin, strehimin apo shërbime të tjera turistike, dhe mbulojnë një periudhë kohore prej jo më pak se 24 orë ose përfshijnë strehimin, të paktën për një natë.
Broshurat në lidhje me paketat e udhëtimit, të vëna në dispozicion nga tregtari, duhet të përmbajnë këto të dhëna:

* çmimin e paketës, shumën ose përqindjen e çmimit, që duhet paguar në formën e paradhënies dhe kalendarin për pagesën e shumës së mbetur;
* destinacionin dhe itinerarin;
* mjetet dhe kategoritë e transportit që do të përdoren;
* tipin e strehimit, vendndodhjen dhe kategorinë;
* planin e vakteve të ngrënies;
* kërkesat për pasaportat dhe vizat.
