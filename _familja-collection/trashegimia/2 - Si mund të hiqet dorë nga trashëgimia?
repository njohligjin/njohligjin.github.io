---
title: "Cfarë është trashëgimia?"
tag: trashegimia
---

### Si mund të hiqet dorë nga trashëgimia?

Nga trashëgimia mund të hiqet dorë duke bërë një deklaratë me shkrim e cila regjistrohet te noteri që ndodhet në njësinë vendore ku trashëgimtarëve u ka lindur e drejta për të kerkuar trashëgiminë. Ajo mund të bëhet dhe me një deklaratë noteriale të redaktuar nga noteri.

### Kur mund të hiqet dorë nga trashëgimia?

Trashëgimtarët mund të heqin dorë nga trashëgimia, brenda 3 muajve nga momenti që I ka lindur e drejta për të kërkuar trashëgiminë, dhe në rastin kur trashëgimtari është jashtë shtetit ky afat bëhet jo më vonë se 6 muaj. Nëse trashëgimtari që në kohën që I lind e drejta për të kërkuar trashëgiminë ende nuk ka lindur, ai mund të heqë dorë nga trashëgimia që në ditën e lindjes.
Trashëgimtari që gjatë këtij afati 3 mujor është sjellë si trashëgimtar me veprimet e tij me pasurinë ai nuk mund të heqë më dorë nga trashëgimia. Në rast se trashëgimtari ka fshehur ose hequr sende nga trashëgimi e humbasin të drejtën e heqjes dorë edhe sikur ta kenë bërë këtë me deklaratë.
Nëse trashëgimtari ka deklaruar heqjen dorë nga trashëgimi rregullisht nuk mund ta shfuqizojë këtë deklaratë.
