---
title: "Kush janë trashëgimtarët ligjorë?"
tag: trashegimia
---


### Kush janë trashëgimtarët ligjorë?

Trashëgimtarët ligjorë janë fëmijët, fëmijët e fëmijëve, bashkëshorti/bashkëshortja, prindërit, vëllezërit e motrat dhe fëmijët e vëllezërve e të motrave të vdekura para trashëgimlënësit, gjyshi e gjyshja dhe të paralindurit e tjerë, personat e paaftë për punë në ngarkim të trashëgimlënësit, të afërmit e tjerë deri në shkallën e gjashtë, si dhe shteti.

### Cila është rradha e trashëgimisë sipas ligjit?

o	Sipas ligjit në rradhë të parë thiren në trashëgim fëmijët dhe bashkëshorti/bashkëshortja të cilët trashëgojnë secili në pjësë të barabarta.

o	Nëse një nga fëmijët e trashëgimlënësit ka vdekur para tij, apo është bërë I padenjë për të trashëguar, apo ka hequr dorë nga zëvendësimi, ose është përjashtuar nga trashëgimi, në vend të tij do të hyjnë me zëvendësim fëmijët e tij. Kjo pjesë e atij që nuk trashëgon ndahet në mënyrë të barabartë me të paslindurit e tij.

o	Nëse përvec bashkëshortit nuk ka trashëgimtarë të tjerë të rradhës së parë do të thiren në trashëgim edhe ata të rradhës së dytë, dhe nëse nuk ka trashëgimtarë të rradhës së dytë do të thiren ata të rradhës së tretë. Në këto rastë bashkëshorti merr ½ e trashëgimit. Nëse nuk ka trashëgimtarë të rradheve të mësipërme, trashëgimi I mbetet bashkëshortit që jeton.

o	Në rradhë të dytë thiren në trashëgim prindërit e trashëgimlënësit dhe personat e paaftë për punë, të cilët të paktën një vit para vdekjes së trashëgimlënsit, bashkëjetonin me atë si anëtarë të familjes dhe në ngarkim të tij.

o	Në rradhë të tretë në trashëgimthiren personat e paaftë për punë që thiren edhe në rradhën e dytë, dhe kur nuk ka të tillë thiren gjyshi e gjyshja, vëllezërit e motrat, si dhe fëmijët e vëllezërve e të motrave të paravdekura, këta trashëgojnë në pjesë të barabarta.

o	Kur trashëgimlënësi nuk ka lënë të paslindur, as prindër ose të paralindur të tjerë, as vëllezër ose motra, apo të paslindur të këtyre, pasuria e trashëgimlënësit u kalon të afërmve më të afërt të tij, pa bërë dallim ndërmjet vijës atërore dhe asaj amësore, por gjithsesi jo më tej se shkalla e gjashtë.

o	Kur trashëgimlënësi nuk ka lënë trashëgimtarë deri në shkallën e gjashtë, thirret në trashëgim shteti.

### A kanë të drejtën e trashëgimit fëmijët e lindur jashtë martese ose fëmijët e birësuar?

o	Fëmijët e lindur jashtë martese, kur atësia ose mëmësia është njohur rregullisht, si dhe fëmijët e birësuar barazohen me fëmijët e lindur nga martesa. 

o	I birësuari nuk trashëgon në familjen e origjinës së tij dhe as kjo nuk e trashëgon atë.

###	Nëpërmjat cfarë formash ushtrohet e drejta e trashëgimisë?

E drejta e trashëgimisë ushtrohet me anën e testamentit.
