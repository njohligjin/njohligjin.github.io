---
title: "Cfarë është testamenti? Cilat janë llojet e testamentit?"
tag: trashegimia
---

### Cfarë është testamenti? Cilat janë llojet e testamentit?

o	Testamenti është veprimi juridik i njëanshëm i kryer nga vetë trashëgimlënësi, me anë të cilit ai shpreh vullnetin e tij se kush do të disponojë pasurinë e tij pas vdekjes së tij. 

o	Testamentet ndahen në: ollograf ose me akt notarial.

o	Testament ollograf shkruhet tërësisht me dorën e testatorit duke vënë datën(ditën,muajin,vitin) dhe nënshkrimin e vetë në fund të cdo disponimi.

o	Testament me akt notarial redaktohet nga noteri dhe nënshkruhet nga trashëgimlënësi në prani të noterit.

Ekzistojnë edhe disa lloje testamentesh të posacme:

o	Në vendet ku nuk ka noter, testament mund të vërtetohet nga kryetari i bashkisë ose i komunës.

o	Testament I një personi që ndodhet në shërbim ushtarak, mund të vërtetohet nga komandanti i njësisë ushtarake në të cilën ai bën pjesë dhe kur është shtruar në spital për mjekim nga drejtori i spitalit.

o	Testament I një personi që ndodhet në një anije shqiptare në lundrim ose që ka qëndruar në një liman të huaj, mund të vërtetohet nga kapiteni i anijes.

### 	Kush ka zotësi për të bërë testament?

o	Testament mund të bëjë cdo person që ka mbushur moshën 18 vjec, si dhe gruaja nën këtë moshë kur është e martuar.

o	I mituri nga 14 deri në 18 vjec mund të bëjë testament vetëm për pasurinë që ka fituar me punën e tij.

###	Kujt ka të drejtë ti lër me testament pasurinë testatori?

Trashëgimlënësi që nuk lë të paslindur ose të paralindur, ose vëllezër apo motra, ka të drejtë të disponojë me testament pasurinë e vet, në favor të cdo personi fizik apo juridik.

