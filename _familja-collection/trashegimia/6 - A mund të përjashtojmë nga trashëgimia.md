---
title: "A mund të përjashtojmë nga trashëgimia?"
tag: trashegimia
---

### A mund të përjashtojmë nga trashëgimia?

Testatori mund të përjashtojë nga trashëgimia trashëgimtarët duke e thënë këtë shprehimisht në testament, ose edhe pa I përmendur ata fare në testament.
Trashëgimlënësi nuk mund të përjashtojë nga trashëgimia ligjore fëmijët e tij të mitur ose trashëgimtarë të tjerë të mitur që trashëgojnë me zëvendësim, si dhe trashëgimtarët e tij të tjerë të paaftë për punë nëse thiren në trashëgim, dhe as të cënojë me testament në cdo mënyrë oftë, pjesën që u takon këtyre trashëgimtarëve në bazë të trashëgimisë ligjore, përvec kur këta janë bërë të padenjë për të trashëguar.

###	A mund të revokohet testament?

Testamenti mund të revokohet me anë të një deklarate të bërë nga trashëgimlënësi te noteri. Gjithashtu nëse testatori depoziton një testament të ri të një date të mëvonshme, ky I fundit do të shfuqizojë atë të një date të mëparshme tërësisht ose pjesërisht vetëm për pjesët që nuk pajtohet me testamentin e ri.

### Kur quhet I pavlefshëm testament?

Testamenti është I pavlefshëm kur:
Bëhet nga një person që nuk mund të bëjë testament
Nuk është bërë në formën e kërkuar nga ligji
Kur disponohet me testament në dobi të personave që nuk mund të disponojnë
Kur trashëgimlënësi, I përjashton nga trashëgimia ligjore trashëgimtarët e tij të mitur ose të paaftë për punë osë cënon pjesën e tyre ligjore
Kur disponimi me testament është bërë në kundërshtim ose në mashtrim të ligjit
Kur disponimi me testament është bërë më ndikimin e mashtrimit, kanosjes ose dhunës, ose për shkak të një lajthimi, pa të cilën trashëgimlënësi nuk do kishte bërë këtë disponim

### Kur dhe nga kush mund të ngrihet padia për pavlefshmërinë e testament?

Padia për shpalljen e pavlefshëm të testamentit mund të ngrihet nga trashëgimtari dhe nga cdo tjetër person I interesuar brenda 3 vjetëve nga momenti kur ka lindur e drejta për të kërkuar trashëgiminë.
