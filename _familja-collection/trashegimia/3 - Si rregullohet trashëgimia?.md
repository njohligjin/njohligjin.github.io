---
title: "Si rregullohet trashëgimia?"
tag: trashegimia
---

### Si rregullohet trashëgimia?

Trashëgimia rregullohet sipas dispozitave të Kodit Civil duke filluar nga neni 316 deri në nenin 418. Ajo ndahet në trashëgiminë me ligj dhe trashëgiminë me testament.

### Kur mund të ngrihet padia për kërkimin e trashëgimit?

Padia për kërkimin e trashëgimit mund të ngrihet në cdo kohë pasi ajo nuk shteron, përvec rasteve kur për sende të vecanta ka efekt parashkrimi fitues(shih nenin 168 të Kodit Civil).

### Si bëhet pjesëtimi i trashëgimit?

Pjesëtimi i trashëgimit mund të kërkohet në cdo kohë nga cdo bashkëtrashëgimtar. Ky pjesëtim bëhët me marrëveshje midis trashëgimtarëve, e cila miratohet me akt notarial. Në rast se trashëgimtarët nuk bien dakord për ndarjen e trashëgimisë, atëherë noteri e bënë këtë ndarje duke u treguar I paanshëm. Nëse përsëri nuk bihet dakord atëhërë palët duhet t’i drejtohen gjykatës e cila do të bëjë më pas ndarjen e trashëgimisë.

### Si mund të përfitojmë nga trashëgimia?

Nga trashëgimia mund të përfitojmë duke kërkuar hapjen e trashëgimisë para noterit të njësisë vendore kur trashëgimlënësi ka patur vendbanimin e fundit, dhe nëse ky nuk dihet atëhere aty ku ndodhet gjithe pasuria e tij ose pjesa më e madhe e saj. Noteri më pas do të kontrollojë nëse trashëgimlënësi ka depozituar ose jo një testament në një zyrë noteriale. Nëse trashëgimlënësi ka depozituar testament do të hapet dhe lexohet shprehja e tij e vullnetit se si do të ndahet pasuria e tij. Nëse trashëgimlënësi nuk ka depozituar testament atëherë do të funksionojë ndarja e pasurisë së tij sipas trashëgimisë me ligj, noteri është përgjegjës për të bërë këtë ndarje sipas dispozitave të ligjit ndërmjet trashëgimtarëve.

