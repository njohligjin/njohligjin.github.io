---
title: "Çfarë është birësimi i një fëmije?"
tag: biresimi
---

### Çfarë është birësimi i një fëmije?

Birësim është procedura administrative dhe gjyqësore, nëpërmjet së cilës fëmijës së mitur, që i është privuar ose jo mjedisi familjar, i sigurohet një familje alternative, me të drejta dhe detyrime të njëjta me prindërit biologjikë.

Marrëdhënia juridike e birësimit krijohet në këto raste:

* Birësimi i të miturve shqiptarë, me vendbanim në Shqipëri, nga shtetas shqiptarë, brenda ose jashtë Shqipërisë;
* Birësimi i të miturve shqiptarë, me vendbanim në Shqipëri, nga shtetas të huaj, brenda ose jashtë Shqipërisë;
* Birësimi i të miturve të huaj, me vendbanim në Shqipëri, nga shtetas shqiptarë ose të huaj, brenda ose jashtë Shqipërisë;
* Birësimi i të miturve shqiptarë ose të huaj, me vendbanim jashtë Shqipërisë, nga shtetas shqiptarë ose të huaj me vendbanim në Shqipëri.
