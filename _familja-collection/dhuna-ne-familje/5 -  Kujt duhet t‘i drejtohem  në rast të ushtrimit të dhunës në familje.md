---
title: "Kujt duhet t‘i drejtohem  në rast të ushtrimit të dhunës në familje?"
tag: dhuna-ne-familje
---

### Në rast të dhunës në familjeviktima, çdo person i afërm ose perfaqësues i institucioneve përgjegjëse mund t’i drejtohet me anë të një kërkese:

•	Stacionit të policisë më të afërt (të zonës ku banon ose ndodhet), njësisë përkatëse vendore (komunë, bashki)

•	qendrës shëndetësore të zonës ku banon apo ndodhet 

•	me kërkesë-padi gjykatës së rrethit të vendbanimit, vendndodhjes së personit ose të dhunuesit,  duke u asistuar  nga një avokat që ofron ndihmën juridike dytësore

•	njësisë për Mbrojtjen e Fëmijëve (në strukturat vendore) në rastin kur të dëmtuar nga dhuna janë fëmijët.

•	tek organizatat jofitimprurese për viktimat e dhunës në familje

### Si mund të më mbrojë ligji nga dhuna në familje?

Sipas ligjit kundër dhunës në familje, gjykatat mund të vendosin masa mbrojtëse për viktimat përmes një procedure të thjeshtë siç është lëshimi i urdhërave të mbrojtjes. Pala e interesuar mund t’i kërkojë gjykatës lëshimin e urdhrit të mbrojtjes, pa kërkuar paraprakisht nxjerrjen e urdhrit të menjëhershëm të mbrojtjes.
Në rastin kur gjykata ka lëshuar një urdhër të menjëhershëm mbrojtjeje, pala e interesuar mund të kërkojë lëshimin e një urdhri mbrojtës përkatës qe shërben për të rikonfirmuar vazhdimësinë e urdhrit të menjëhershëm të mbrojtjes, si dhe siguron masat mbrojtëse të përcaktuara.



