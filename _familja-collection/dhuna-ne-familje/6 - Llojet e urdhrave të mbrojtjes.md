---
title: "Llojet e urdhrave të mbrojtjes:"
tag: dhuna-ne-familje
---
### Urdhri për masat paraprake të mbrojtjes së menjëhershme – urdher  i arsyetuar që  nxirret nga titullari i strukturës përgjegjëse të Policisë së Shtetit  dhe përmban masat e menjëhershme për ndalimin e dhunës, që merren nga organet përgjegjëse për trajtimin e rasteve të dhunës në familje  pranë Policisë së Shtetit, deri në marrjen e vendimit nga gjykata. Ky urdhër urdhëron largimin e menjëhershëm të dhunuesit nga banesa, kur viktima dhe dhunuesi banojnë në të njëjtën strehë. 
Mund te caktohen edhe masat e mëposhtme:

•	urdhërimi i dhunuesit që të mos kryejë ose të mos kërcënojë se do të kryejë veprime të mëtejshme të dhunës në familje ndaj viktimës ose pjesëtarëve të tjerë të familjessë viktimës;
•	urdhërimi i dhunuesit që të mos cenojë, ngacmojë, kontaktojë ose të komunikojë

•	drejtpërdrejt ose tërthorazi me viktimën ose pjesëtarë të familjes së viktimës;

•	ndalimi menjëherë i dhunuesit, që t’i afrohet strehës, vendit të punës, banesës së familjes së origjinës ose të banesës së personave të tjerë dhe institucioneve arsimore, ose vendeve të cilat frekuentohen më tepër nga viktima, me përjashtim të rasteve kur frekuentimi bëhet për arsye pune;

•	vendosja menjëherë e viktimës në një qendër rezidenciale ose emergjence për viktimat e dhunës në familje deri në marrjen e vendimit nga gjykata;

•	urdhërimi i një punonjësi të Policisë së Shtetit, që të shoqërojë viktimën në qendrën

•	rezidenciale ose të emergjencës; 

•	dh) urdhërimin e një punonjësi të Policisë së Shtetit që të shoqërojë viktimën deri në

•	vendbanimin e tij/të saj dhe të mbikëqyrë marrjen e sendeve personale;

•	bllokimi i çdo arme me leje që i përket dhunuesit gjatë kontrollit të kryer apo sekuestrimi i çdo arme pa leje që i përket atij, deri në marrjen e vendimit nga gjykata.

Brenda 48 orëve nga marrja e masave, organet përgjegjëse për trajtimin e rasteve të dhunës në familje, pranë Policisë së Shtetit, paraqesin përpara gjykatës kërkesë për vlerësimin e masave paraprake të mbrojtjes së menjëhershme dhe kërkesëpadi për lëshimin e urdhrit të menjëhershëm të mbrojtjes. Këtë të  drejtë për të kërkuar vlerësimin e urdhrit për masat paraprake të mbrojtjes së menjëhershme përpara gjykatës e ka edhe vete viktima brenda 48 orëve, nga dita e lëshimit të tij.


### Urdhër mbrojtjeje  - është urdhri i lëshuar me vendim gjykate, te juridiksionit të përgjithshëm te shkallës së parë, ku parashikohen masat mbrojtëse për viktimën, fëmijët dhe sipas rastit, masa për rehabilitimin e dhunuesit.

Gjykata vendos për lëshimin e urdhrit të mbrojtjes brenda 15 ditëve nga dita e regjistrimit të kërkesës pasi ka dëgjuar gjatë shqyrtimit: 

•	viktimën ose përfaqësuesin ligjor apo avokatin e saj; 

•	të paditurin (dhunuesin) ose përfaqësuesin ligjor apo avokatin e tij/saj; 

•	prokurorin, nëse ky ka paraqitur kërkesën; 

•	përfaqësuesit e policisë; punonjësit e qendrave shëndetësore apo të qendrave të shërbimit dhe rehabilitimit, të cilët kanë asistuar viktimën pas ushtrimit të dhunës mbi të; dëshmitarët, të cilët gjykata i konsideron të domosdoshëm. Gjykata, si masë mbrojtëse të dhunës në familje, urdhëron menjëherë largimin e dhunuesit nga banesa për një afat kohor të caktuar, kur viktima dhe dhunuesi banojnë në të njëjtën strehë.
Vendimi përfundimtar i gjykatës për lëshimin e urdhrit të mbrojtjes përmban:


•	masën e caktuar nga gjykata; 

•	kohëzgjatjen e masës, e cila nuk mund të jetë më e gjatë se 12 muaj, por me të drejtë shtyrjeje;

•	njoftimin se shkelja e urdhrit të mbrojtjes, të lëshuar me vendim gjykate, përbën vepër penale; 

•	njoftimin për të drejtën e ankimit ndaj urdhrit të mbrojtjes. Ky urdhër i  lëshuar me vendim gjykate, i njoftohet menjëherë dhunuesit, i cili nuk ka qenë i pranishëm gjatë seancës gjyqësore. 


### Gjykata cakton një ose më shumë masa mbrojtje në urdhrin e mbrojtjes të cilat janë:

•	duke urdhëruar menjëherë  dhunuesin  që të mos kryejë ose të mos kërcënojë se do të kryejë vepër të dhunës në familje ndaj viktimës apo anëtarëve të tjerë të familjes së viktimës

•	duke urdhëruar menjëherë  dhunuesin  që të mos cenojë, ngacmojë, kontaktojë apo të komunikojë drejtpërdrejt ose tërthorazi me viktimën apo pjesëtarë të familjes së viktimës 

•	duke ndaluar menjëherë të paditurin, dhunuesin që t’i afrohet përtej një distance të caktuar viktimës apo pjesëtarëve të familjes së viktimës

•	duke vendosur menjëherë viktimën ose viktimat dhe të miturit në strehime të përkohshme, duke mbajtur parasysh në çdo rast interesin më të lartë, atë të të miturit

•	duke kufizuar ose duke ndaluar dhunuesin të takohet me fëmijën e viktimës 

•	duke i ndaluar dhunuesit hyrjen ose qëndrimin në banesën e përkohshme apo të përhershme të viktimës, ose në ndonjë pjesë të saj, pavarësisht nga të drejtat e pronësisë


•	duke urdhëruar një person të autorizuar nga gjykata  që të shoqërojë viktimën ose të paditurin (dhunuesin) deri në banesën e viktimës dhe të mbikëqyrë largimin e pasurisë personale

•	duke urdhëruar organet zbatuese të ligjit që të sekuestrojnë çdo armë që i përket dhunuesit gjatë kontrollit të kryer apo të urdhërojë dhunuesin për të dorëzuar çdo armë që i përket atij;

•	duke urdhëruar dhunuesin që të lejojë viktimën të posedojë banesën të cilën e përdorin së bashku viktima dhe dhunuesi/ja, ose ndonjë pjesë të saj;

•	duke urdhëruar dhunuesin që të paguajë qeranë e banesës së përhershme apo të përkohshme të viktimës, si dhe detyrimin ushqimor për viktimën, fëmijët apo pjesëtarë të tjerë të familjes që ka në ngarkim

•	duke i hequr dhunuesit, përkohësisht, përgjegjësinë prindërore ose, nëse është rasti, kujdestarinë mbi të miturin

•	duke përfshirë viktimën e dhunës në familje në programe rehabilitimi



Urdhër i menjëhershëm mbrojtjeje - është urdhri i lëshuar përkohësisht me vendim
gjykate, i vlefshëm deri në lëshimin e urdhrit të mbrojtjes me vendim gjykate.

Gjykata vendos në lidhje me kërkesën për mbrojtje të menjëhershme:

•	të një të mituri, brenda 24 orëve pas parashtrimit të kërkesës;
•	të subjekteve të tjera të dhunës në marrëdhëniet familjare, brenda 48 orëve pas parashtrimit të kërkesës.

Ky urdhër lëshohet nëse konstatohet se:

•	ekzistojnë bazat për të besuar se dhunuesi  ka kryer ose ka kërcënuar se do të kryejë ndonjë vepër të dhunës në familje
•	dhunuesi paraqet kërcënim të drejtpërdrejtë dhe të menjëhershëm për sigurinë, shëndetin ose mirëqenien e viktimës dhe të anëtarëve të tjerë të familjes së viktimës
•	lëshimi i urdhrit të menjëhershëm është i nevojshëm për të mbrojtur sigurinë, shëndetin, mirëqenien e viktimës apo të anëtarëve të tjerë të familjes së viktimës.

Vendimi ekzekutohet menjëherë nga organet e policisë, në bashkëpunim me shërbimin përmbarimor gjyqësor dhe zyrën e shërbimeve sociale të njësisë se vetëqeverisjes vendore ku janë me banim të përhershëm ose të përkohshëm viktima dhe personat e tjerë. Ky vendim nuk mund te ankimohet.

