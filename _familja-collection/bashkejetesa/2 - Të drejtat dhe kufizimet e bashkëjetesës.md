---
title: "Të drejtat dhe kufizimet e bashkëjetesës"
tag: bashkejetesa
---

### Çfarë të drejtash dhe kufizimesh sjell bashkëjetesa?

Ligjvënësi ka lejuar vetëm mundësinë që këta persona të parashikojnë me marrëveshje mes tyre:

* Pasojat që lindin në drejtim të fëmijëve; dhe
* Pasurinë e fituar gjatë bashkëjetesës.

Bashkëjetuesit janë të privuar nga një sërë të drejtash krahasuar me bashkëshortët, ku ndër më kryesoret janë:

* E drejta për kontribut material në favor të bashkëjetesës;
* Detyrimi për ushqim në favor të partnerit që nuk është i aftë të fitojë të ardhura të mjaftueshme për të përballuar nevojat e jetesës;
* Përcaktimi i pronësisë së sendeve të fituara gjatë bashkëjetesës, përveç se kur ky përcaktim rregullohet me marrëveshje (kontratë) mes bashkëjetuesve;

Në rastin e mbarimit të bashkëjetesës si pasojë e ndarjes apo vdekjes së njërit prej partnerëve, ata janë të privuar nga:

* Njohja e të drejtave reciproke të trashëgimisë;
* Pjesëtimi në mënyrë të barabartë i sendeve të fituara bashkërisht, kur kjo nuk është parashikuar në marrëveshjen (kontratë) e lidhur midis tyre;
* Përgjegjësia ndaj detyrimeve të përbashkëta;
* Fitimi i pensionit pas vdekjes së njërit prej tyre.
