---
title: "Akti i lindjes"
tag: deklarimi-dhe-regjistrimi-i-femijes
---

### Çfarë është akti i lindjes?

Akti i lindjes vërteton ligjërisht lindjen e shtetasit. Akti i lindjes është procesverbali, që mbahet për çdo të lindur, i nënshkruar nga nëpunësi i gjendjes civile dhe deklaruesi.

### Çfarë përmban akti i lindjes?

Akti i lindjes përmban:

* numrin rendor, datën e mbajtjes dhe zyrën e gjendjes civile;
* datën e plotë dhe orën e lindjes;
* vendin e lindjes;
* emrin dhe mbiemrin e caktuar;
* numrin e identitetit të fëmijës;
* gjininë;
* shtetësinë;
* faktin nëse ka lindur normal, binjak apo siamez;
* numrin e identitetit dhe identitetin e nënës;
* numrin e identitetit dhe identitetin e babait;
* identitetin, numrin e identitetit dhe cilësinë e deklaruesit;
* numrin e identitetit, emrin dhe mbiemrin e përkthyesit, kur nevojitet një i tillë.
