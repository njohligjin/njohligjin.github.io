---
title: "Kompetencat e Asamblesë së Bashkëpronarëve"
tag: asambleja
---

### Cilat janë disa nga kompetencat e Asamblesë së Bashkëpronarëve?

Disa nga kompetencat e Asamblesë së Bashkëpronarëve janë:

* Miraton rregulloren për administrimin e banesës.
* Krijon fondin rezervë për shpenzimet e përbashkëta, duke caktuar edhe shumën vjetore të tij.
* Miraton llogaritjen e shpenzimeve që ka vendosur të kryhen gjatë vitit, si dhe ndarjen e shumës së tyre midis bashkëpronarëve.     
Shpenzimet e përbashkëta për mirëmbajtjen, riparimet dhe përmirësimet e zakonshme të këtyre objekteve miratohen nga asambleja me shumicë të thjeshtë votash, ndërsa shpenzimet për përmirësime të mëdha vendosen me shumicë të cilësuar të bashkëpronarëve që arrijnë të paktën 75% të kuotave përkatëse.
* Emëron, kur çmohet e domosdoshme, kujdestarin e ndërtesës, duke caktuar kompetencat dhe pagën e tij.
* Autorizon kryesinë që të sigurojë, brenda kufijve të arsyeshme, objektet që janë pronë e përbashkët, si dhe të lidhë kontrata të tjera të nevojshme për mirëmbajtjen, riparimet dhe përmirësimet e zakonshme, ose, sipas rastit, për përmirësime të mëdha të këtyre objekteve.
* Miraton tarifën e administrimit, si dhe mënyrën e kohën e pagesës së saj për secilin bashkëpronar.
