---
title: "Mbledhja Asamblese së Bashkëpronarëve"
tag: asambleja
---

### Kur organizohet mbledhja për formimin e Asamblesë së Bashkëpronarëve dhe çfarë vendoset në të?

Mbledhja për formimin e asamblesë organizohet brenda 30 ditëve nga momenti që krijuesi i ndërtesës së banimit ka shitur të paktën 1/3 e gjithë sipërfaqes së saj. Në të marrin pjesë: krijuesi, nëse nuk i ka shitur të gjitha banesat, dhe pronarët e të gjitha banesave të tjera.

Nëse kjo mbledhje nuk organizohet, secili nga bashkëpronarët ka të drejtë të kërkojë organizimin e saj. Nëse dhe pas kësaj kërkese, bashkëpronarët e tjerë refuzojnë ta organizojnë atë, atëherë secili bashkëpronar mund t’i drejtohet kryetarit të bashkisë/komunës për të thirrur mbledhjen.

Në këtë mbledhje asambleja zgjedh kryesinë, përcakton mandatin dhe vendos se sa do të jetë tarifa e administrimit.
