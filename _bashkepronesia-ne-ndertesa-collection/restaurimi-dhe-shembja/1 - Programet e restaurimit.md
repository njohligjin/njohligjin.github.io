---
title: "Programet e restaurimit"
tag: restaurimi-dhe-shembja
---

### Kush mund të përfitojë nga programet e nxitjes për restaurimin apo rikonstruksionin e ndërtesave të dëmtuara?

Bashkia mund të hartojë një program nxitjeje për restaurimin apo rikonstruksionin e ndërtesave të dëmtuara, duke kontribuar me financime pjesore, e mbështetur dhe nga buxheti i shtetit. Përfitojnë nga ky program ato asamble bashkëpronarësh që plotësojnë të paktën njërin nga këto kritere:

* kanë paguar plotësisht taksën për pasurinë e paluajtshme;
* kërkojnë përshtatjen e hyrjeve dhe të shkallëve për personat me aftësi të kufizuara;
* kërkojnë ndërhyrje me qëllim të ruajtjes së efiçencës së energjisë;
* fasada e ndërtesës së tyre është në rrugë kryesore dhe në një gjendje tejet të dëmtuar, saqë prish imazhin e vetë qytetit/fshatit;
* në çdo rast tjetër, që zbatimi i atij projekti çmohet i vlefshëm për jetën në komunitet.
