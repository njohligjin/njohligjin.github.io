---
title: "Përgjegjësitë e administratorit ose shoqërisë së administrimit"
tag: administrimi
---

### Cilat janë disa nga përgjegjësitë e administratorit apo shoqërisë administruese të bashkëpronësisë?

Disa nga përgjegjësitë e administratorit apo shoqërisë administruese të bashkëpronësisë përfshijnë:

* zbatimin e vendimeve të marra nga Asambleja e Bashkëpronarëve;
* ndërmarrjen e veprimeve të nevojshme për mirëmbajtjen e bashkëpronësisë (si p.sh.: mirëmbajtja e ashensorëve, restaurimi apo rikonstruksioni i fasadave apo mjediseve të brendshme, etj.), përfshirë edhe kontraktimin e subjekteve të treta, kur një gjë e tillë është miratuar nga asambleja e bashkëpronarëve;
* ndërmarrjen e kontrolleve periodike, teknike dhe higjieno-shëndetësore për gjendjen e pronës e të objekteve në bashkëpronësi, si sistemi i mbrojtjes kundër zjarrit, sistemi i ngrohjes qendrore, ashensorëve, tarracave, sistemi i ndriçimit, prania e insekteve dhe e parazitëve, etj. dhe i veprimeve për të zhdukur dëmtimet e pronës apo praninë e faktorëve, që mund të përbëjnë rrezik për epidemi, sëmundje, etj.;
* mbledhjen, faturimin ose kontrollin për derdhjen në llogari bankare të tarifave mujore;
* mbajtjen e buxhetit për mirëmbajtje dhe riparime;
* kontrollin e zbatimit të rregullave të bashkëjetesës.
