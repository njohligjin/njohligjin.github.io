---
title: "Të drejtat e pronarit të banesës"
tag: te-drejtat-dhe-detyrimet
---

### Cilat janë të drejtat e pronarit të banesës?
Pronari i banesës ka të drejtë:

* të kërkojë nga bashkëpronarët e tjerë që të mos e cenojnë përdorimin dhe gëzimin e objekteve të përbashkëta, si dhe të kërkojë dëmshpërblim apo ndreqje të dëmit, kur dëmi është shkaktuar nga veprimet e tyre;
* të marrë pjesë në vendimmarrje;
* të informohet nga asambleja ose administratori/shoqëria e administrimit për vendimet e marra në mungesë të tij;
* të informohet rregullisht nga administratori dhe nga asambleja për përdorimin e tarifës së administrimit;
* të informohet nga administratori/shoqëria e administrimit për mospagesën e tarifës së administrimit nga pronarët e tjerë;
* t'i parashtrojë asamblesë propozime për administrimin e ndërtesës së banimit.
