---
title: "Të ardhurat nga pensioni i invaliditetit"
tag: pensionet
---

### Çfarë të ardhurash përfitohen nga pensioni i invaliditetit dhe cilat janë kushtet për t’i përfituar ato?

Personi që bëhet i paaftë për punë merr pension invaliditeti, kur ka plotësuar periudhën minimale të sigurimit, siç ajo përcaktohet me formulë ligjore, për çdo arsye, veç aksidentit në punë ose sëmundjes profesionale. Ai e merr këtë pension kur bëhet i paaftë:

* Për çdo veprimtari ekonomike;
* Kur ka gjymtime të forta dhe dëmtime fizike (duke përfshirë dhe verbimin).

Invaliditeti caktohet nga Komisioni Mjekësor i Caktimit të Aftësisë për Punë (KMCAP). Në vendimin e tij shënohen shkaqet e invaliditetit, koha e fillimit të tij, si dhe shkalla e humbjes së aftësisë në punë.

Invaliditeti caktohet nga Komisioni Mjekësor i Caktimit të Aftësisë për Punë (KMCAP). Në vendimin e tij shënohen shkaqet e invaliditetit, koha e fillimit të tij, si dhe shkalla e humbjes së aftësisë në punë.

Kur përfituesi i një pensioni invaliditeti bëhet fizikisht ose psikikisht i paaftë dhe ka nevojë për një kujdesje të vazhdueshme të një personi tjetër, atij i jepet një pagesë shtesë prej 15% të pagës neto. Nevoja për kujdesje të vazhdueshme e një personi tjetër përcaktohet nga KMCAP.

Një person i siguruar i paaftë për punë, që merr pension invaliditeti dhe që ka në ngarkim fëmijët deri në moshën 18 vjeç, ose kur këta studiojnë apo janë të paaftë për punë deri në moshën 25 vjeç, merr një të ardhur shtesë familjare për çdo fëmijë në masën 5% të pensionit bazë, por jo më shumë se 30%.

Kundër Vendimit të KMCAP të nivelit të parë, personi mund të bëjë ankim brenda 30 ditëve në Komisionin Epror Mjekësor të Caktimit të Aftësisë për Punë (KEMCAP). Vendimi i Komisionit Epror është i formës së prerë.
