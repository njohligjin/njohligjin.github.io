---
title: "Cila është periudha e mbrojtjes nga sigurimet shoqërore"
tag: sigurimi-shoqeror-i-detyrueshem
---

### Cila është periudha e mbrojtjes nga sigurimet shoqërore?

Periudha e mbrojtjes nga sigurimet shoqërore nis ditën kur personi e ka filluar ligjërisht veprimtarinë ekonomike dhe mbaron ditën kur përfundon ligjërisht kjo veprimtari.

Periudha e mbrojtjes nga sigurimet shoqërore vullnetare nis nga data e përcaktuar në kontratën e sigurimit dhe mbaron ditën e skadimit të kësaj kontrate.

Periudha e mbrojtjes nga sigurimet shoqërore për efekt të pensionit të pleqërisë, pensionit të invaliditetit dhe pensionit familjar përfshin edhe periudhën kur personi përfiton të ardhura nga sigurimet shoqërore për shkak sëmundjeje, barrëlindjeje, aksidenti në punë ose sëmundjeje profesionale dhe për papunësinë.

Pra, përfitimi i përkohshëm nga sigurimet shoqërore, në një prej rasteve të lartpërmendura, nuk pezullon llogaritjen e periudhës së mbrojtjes për efekt të pensionit, që ka filluar nga dita e parë e veprimtarisë ekonomike, e punës ose biznesit.
