---
title: "Kush përfiton nga sigurimet shoqërore"
tag: sigurimi-shoqeror-i-detyrueshem
---

### Kush përfiton nga sigurimet shoqërore?

Sigurimet shoqërore mbrojnë në mënyrë të detyrueshme të gjithë shtetasit ekonomikisht aktivë në Shqipëri, si p.sh.: të punësuar apo të vetëpunësuar, në rastin e pakësimit të të ardhurave si pasojë e barrëlindjes, pleqërisë, invaliditetit dhe humbjes së mbajtësit të familjes.

Sigurimet shoqërore, gjithashtu, i japin mbrojtje të detyrueshme të gjithë personave të punësuar, në rastin e pakësimit të të ardhurave, si pasojë e paaftësisë së përkohshme të shkaktuar nga sëmundja, aksidentit në punë, sëmundjes profesionale dhe papunësisë.
Sigurimet shoqërore mbrojnë në mënyrë të detyrueshme të gjithë shtetasit ekonomikisht aktivë në Shqipëri, si p.sh.: të punësuar apo të vetëpunësuar, në rastin e pakësimit të të ardhurave si pasojë e barrëlindjes, pleqërisë, invaliditetit dhe humbjes së mbajtësit të familjes.
Sigurimet shoqërore, gjithashtu, i japin mbrojtje të detyrueshme të gjithë personave të punësuar, në rastin e pakësimit të të ardhurave, si pasojë e paaftësisë së përkohshme të shkaktuar nga sëmundja, aksidentit në punë, sëmundjes profesionale dhe papunësisë.
Gjithashtu mbrohen të gjithë personat e vetëpunësuar, në rastin e pakësimit të të ardhurave, si pasojë e paaftësisë së përkohëshme të shkaktuar nga sëmundja, aksidenti në punë, sëmundja profesionale dhe papunësia.
Përfitojnë gjithashtu edhe shtetasit shqiptarë dhe personat pa shtetësi, ish-shtetas shqiptarë, që janë jashtë shtetit, në përputhje me konventat, marrëveshjet dypalëshe dhe Rregulloren e Institutit të Sigurimeve Shoqërore; 
Gjithashtu shtetasit e huaj dhe personat pa shtetësi, që punojnë në Shqipëri.
Këshilli i Ministrave mund të vendosë me VKM që të mbroje me sigurime shoqërore midis të tjerash edhe:
a) punëtorët sezonalë dhe të përkohshëm; 
b) të vetëpunësuarit në bujqësi; 
c) punëtorët e papaguar të familjes së personave të vetëpunësuar; 
ç) kursantët dhe studentët për kohën e praktikës mësimore, të cilët sigurohen vetëm për aksidentin në punë, nga punëdhënësi.


### Si perfitohen sigurimet shoqërore? 
Sigurimet shoqërore mbrojnë në mënyrë të detyrueshme të gjithë shtetasit ekonomikisht aktivë në Shqipëri, si p.sh: të punësuar apo të vetëpunësuar, në rastin e pakësimit të të ardhurave si pasojë e barrëlindjes, pleqërisë, invaliditetit dhe humbjes së mbajtësit të familjes.
Sigurimet shoqërore, gjithashtu, i japin mbrojtje të detyrueshme të gjithë personave të punësuar, në rastin e pakësimit të të ardhurave, si pasojë e paaftësisë së përkohshme të shkaktuar nga sëmundja, aksidentit në punë, sëmundjes profesionale dhe papunësisë.
Përgjithësisht për të përfituar nga sigurimet shoqërore cdo individ duhet të derdhë një kontribut të caktuar në përqindje, në bazë të llojit të kontributit të parashikuar rast pas rasti. 
Në rastin e një marrëdhënie pune punëmarrës – punëdhënës, personat e punësuar dhe punëdhënësit e tyre janë të detyruar të paguajnë kontribut për sëmundje, barrëlindje dhe pensione, në një shumë që varet nga paga e tyre totale (bruto). 
Punëdhënësit detyrohen të paguajnë kontribut për aksident në punë, sëmundje profesionale dhe për papunësinë. 
Në rastin e personave të vetëpunësuar, janë të detyruar të paguajnë kontribut mujor për barrëlindje dhe për pensione të llogaritura, për një pagë jo më të vogël se paga minimale në shkallë vendi dhe jo më të lartë se paga maksimale kontributive.
Punonjësit e papaguar të familjes, që punojnë e bashkëjetojnë me të vetëpunësuarin, paguajnë kontribut për barrëlindje dhe për pensione, mbi bazën e pagës minimale në shkallë vendi. 
Shteti paguan kontribute në varësi të veprimtarisë ekonomike, të zhvilluar më parë, për kohën që shtetasi kryen shërbimin e detyrueshëm ushtarak, si dhe për të gjithë kategoritë e personave të përcaktuar me Ligje dhe me Vendime të Këshillit të Ministrave.
