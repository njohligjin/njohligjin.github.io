---
title: "Kush duhet të paguaj kontribut për sigurimet shoqërore dhe sa"
tag: kontributi
---

### Kush duhet të paguajë kontribut për sigurimet shoqërore dhe sa duhet të paguajë?

Personat e punësuar dhe punëdhënësit e tyre janë të detyruar të paguajnë kontribut për sëmundje, barrëlindje dhe pensione, në një shumë që varet nga paga e tyre totale (bruto). Kontributi nuk mund të llogaritet nën një pagë minimale dhe mbi një pagë maksimale mujore, paga të cilat përcaktohen me vendim të Këshillit të Ministrave.

(* Sipas verifikimit të fundit në mars 2016: paga minimale mujore është 22 000 (njëzet e dy mijë) lekë dhe paga maksimale mujore është 97 030 (nëntëdhjetë e shtatë mijë e tridhjetë) lekë. Për personat që nuk kanë pagë ose që nuk kanë dokument që vërteton pagën, përfitimet llogariten mbi pagën minimale.)

Punëdhënësit detyrohen të paguajnë kontribut për aksidentin në punë, sëmundjen profesionale dhe papunësinë.

Personat e tjerë ekonomikisht aktivë janë të detyruar të paguajnë kontribut mujor për barrëlindje dhe për pensione të llogaritura, mbi të njëjtën pagë bruto si më lart.

Punonjësit e papaguar të familjes, që punojnë e bashkëjetojnë me të vetëpunësuarin, paguajnë kontribut për barrëlindje dhe për pensione, mbi bazën e pagës minimale në shkallë vendi.

Personat e vetëpunësuar në bujqësi janë të detyruar të paguajnë kontribut për barrëlindje dhe për pensione.

Kontributi që paguhet për sigurimet shoqërore në fondet e sigurimeve për sëmundje, barrëlindje dhe pensione për të punësuarit me kontratë pune, që punojnë mbi 87 orë në muaj, do të jetë:

* Për punëdhënësit 15% e pagës bruto për secilin punonjës;
* Për personin e punësuar 9.5% e pagesës së tij totale (bruto).

Ndërsa për të punësuarit me kontratë pune, që punojnë më pak se 87 orë në muaj, do të jetë:

* Për punëdhënësit 13.9% e pagës bruto (në listëpagesa) për secilin punonjës;
* Për personin e punësuar 9.4% e pagesës së tij totale (bruto).

Kontributi vullnetar llogaritet në kufijtë e pagës minimale dhe maksimale të caktuar nga Këshilli i Ministrave dhe paguhet nga personi i siguruar në shumën dhe afatin e përcaktuar në kontratën e sigurimit vullnetar.

### Cila është masa e kontributit?
Personat e punësuar dhe punëdhënësit e tyre janë të detyruar të paguajnë kontribut për sëmundje, barrëlindje dhe pensione, në një shumë që varet nga paga e tyre totale (bruto). Kontributi nuk mund të llogaritet nën një pagë minimale dhe mbi një pagë maksimale mujore, paga të cilat përcaktohen me vendim të Këshillit të Ministrave.
(* Sipas verifikimit të fundit në janar 2022: paga minimale mujore është 30 000 (tridhjetë mijë) lekë dhe paga maksimale mujore është 132 312 (njëqind e tridhjetë e dy mijë e treqind e dymbëdhjetë) lekë. Për personat që nuk kanë pagë ose që nuk kanë dokument që vërteton pagën, përfitimet llogariten mbi pagën minimale.)
Punëdhënësit detyrohen të paguajnë kontribut për aksidentin në punë, sëmundjen profesionale dhe papunësinë.
Personat e tjerë ekonomikisht aktivë janë të detyruar të paguajnë kontribut mujor për barrëlindje dhe për pensione të llogaritura, mbi të njëjtën pagë bruto si më lart.
Punonjësit e papaguar të familjes, që punojnë e bashkëjetojnë me të vetëpunësuarin, paguajnë kontribut për barrëlindje dhe për pensione, mbi bazën e pagës minimale në shkallë vendi.
Personat e vetëpunësuar në bujqësi janë të detyruar të paguajnë kontribut për barrëlindje dhe për pensione.
Kontributi që paguhet për sigurimet shoqërore në fondet e sigurimeve për sëmundje, barrëlindje dhe pensione për të punësuarit me kontratë pune, që punojnë mbi 87 orë në muaj, do të jetë:
•	Për punëdhënësit 15% e pagës bruto për secilin punonjës;
•	Për personin e punësuar 9.5% e pagesës së tij totale (bruto).
Ndërsa për të punësuarit me kontratë pune, që punojnë më pak se 87 orë në muaj, do të jetë:
•	Për punëdhënësit 13.8% e pagës bruto (në listëpagesa) për secilin punonjës;
•	Për personin e punësuar 9.5% e pagesës së tij totale (bruto).
Kontributi vullnetar llogaritet në kufijtë e pagës minimale dhe maksimale të caktuar nga Këshilli i Ministrave dhe paguhet nga personi i siguruar në shumën dhe afatin e përcaktuar në kontratën e sigurimit vullnetar.
Pagesa e kontributit bëhet çdo tremujor.
Në sa lloje ndahen sigurimet ne bazë të përqindjes së kontributit?
1)	Sigurime shoqërore të detyrueshme 
2)	Sigurime shoqërorë vullnetare
3)	Sigurimi shoqëror suplementar
4)	Pensionet shtetërore te posacme
5)	Pensioni social

