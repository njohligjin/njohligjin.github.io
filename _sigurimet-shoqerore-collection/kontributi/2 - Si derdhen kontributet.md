---
title: "Si derdhen kontributet"
tag: kontributi
---

### Si derdhen kontributet?

Kontributet e personave të punësuar nën një kontratë pune do të ndahen ndërmjet personit të siguruar dhe punëdhënësit të tij dhe do të derdhen nga punëdhënësi.

Personat e detyruar për derdhjen e kontributeve, pra siç është rasti i punëdhënësit, janë përgjegjës për llogaritjen dhe pagesën e tyre. Punëdhënësi është i detyruar të mbajë nga paga e të punësuarve kontributet dhe t’i derdhë ato në llogari të administratës tatimore.

Kontributet e të vetëpunësuarve dhe kontributet vullnetare derdhen në llogaritë e Institutit të Sigurimeve Shoqërore.

Personi i detyruar për të paguar kontribute duhet të dorëzojë në organet tatimore një deklaratë për çdo periudhë për të cilën është i detyruar t’i paguajë këto kontribute.

Kontributet paguhen brenda datës 20 të muajit pasardhës, në bankat, të cilat kanë marrëveshje me Drejtorinë e Përgjithshme të Tatimeve dhe me Institutin e Sigurimeve Shoqërore.

### Si realizohet mbledhja e kontributeve?
Kontributet e personave të punësuar nën një kontratë pune do të ndahen ndërmjet personit të siguruar dhe punëdhënësit të tij dhe do të derdhen nga punëdhënësi.
Personat e detyruar për derdhjen e kontributeve, pra siç është rasti i punëdhënësit, janë përgjegjës për llogaritjen dhe pagesën e tyre. Punëdhënësi është i detyruar të mbajë nga paga e të punësuarve kontributet dhe t’i derdhë ato në llogari të administratës tatimore.
Kontributet e paguara nga personat e punësuar shpërndahen në tri degë kryesore:
 a) dega e sigurimit të sëmundjeve 0,3 për qind e shumës së listëpagesave; 
b) dega e sigurimit të barrëlindjes 1,4 për qind e shumës së listëpagesave; 
c) dega e sigurimit të pensioneve 21,6 për qind të shumës së listëpagesave; 
Punëdhënësi, përveç kësaj paguan: 
a) në degën e sigurimit të aksidenteve dhe e sëmundjeve profesionale 0,3 për qind të shumës së listëpagesave;
 b) në degën e sigurimit të papunësisë 0,9 për qind të shumës së listëpagesave. 
Personi i detyruar për të paguar kontributet është përgjegjës për llogaritjen, deklarimin dhe pagesën e kontributeve në kohën dhe në masën e duhur. 
Punëdhënësi është përgjegjës për mbajtjen e kontributeve të punëmarrësit dhe për pagesën në organet tatimore, së bashku me kontributet e punëdhënësit. 
Personi i vetëpunësuar është përgjegjës për pagesën e kontributit dhe për punonjësit e papaguar të familjes.
Kontributet e të vetëpunësuarve dhe kontributet vullnetare derdhen në llogaritë e Institutit të Sigurimeve Shoqërore.
Kontributet paguhen brenda datës 20 të muajit pasardhës, në bankat, të cilat kanë marrëveshje me Drejtorinë e Përgjithshme të Tatimeve dhe me Institutin e Sigurimeve Shoqërore.
Personi i detyruar për të paguar kontribute duhet të dorëzojë në organet tatimore një deklaratë për çdo periudhë për të cilën është i detyruar t’i paguajë këto kontribute.

A vendosen sanksione në rast të mospagimit të kontributeve apo vonesës në derdhjen e tyre?
Po, vendosen kamatvonesa dhe sanksione në bazë të rastit. Më speficikisht sanksionet e detajtuara gjenden në Ligjin nr.9136, datë 11.9.2003 “Për mbledhjen e kontributeve të detyrueshme të sigurimeve shoqërore dhe shëndetësore në Republikën e Shqipërisë”, të ndryshuar.

