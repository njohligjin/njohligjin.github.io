---
title: "Të ardhurat që përfitohen në rast sëmundjeje"
tag: te-ardhurat-nga-sigurimet-shoqerore
---
### Çfarë nënkuptojmë më të ardhura për sëmundje dhe kush e përfiton? Kush e ofron këtë ndihmë?
Personi i siguruar përfiton të ardhurat për sëmundje, kur vërtetohet me raport mjekësor se ai është përkohësisht i paaftë për të punuar dhe kjo paaftësi nuk është pasojë e një aksidenti në punë ose e një sëmundjeje profesionale. Vërtetimi duhet të vijë nga zyrat e Komisionit Mjekësor të Caktimit të Aftësisë për Punë- KMCAP.
Kujdes: Në skemën e të ardhurave për sëmundje NUK përfiton personi sëmundja e të cilit ka ardhur si pasojë e dëmtimit në punë ose e sëmundjeve profesionale. Sëmundja në këtë skemë duhet të mos ketë lidhje të drejtpërdrejtë ose të tërthortë me punën që kryen personi i sigurur. NUK përfitojnë as personat që kanë statusin “invalid”.

### Sa është shuma e të ardhurave që përfiton individi nga të ardhurat për sëmundje? Po nëse ndryshon vendi i punës si pasojë e sëmundjes?

Shuma e dhënë llogaritet në bazë të kontributeve të mëparshme që individi ka derdhur dhe pagës neto.
Personi i siguruar ka të drejtën e përfitimit të të ardhurave për sëmundje edhe brenda 30 ditëve kalendarike, pas mbarimit të sigurimit të tij të detyrueshëm. Kjo nuk do të zbatohet nëse i punësuari është pushuar nga puna për akt kriminal, sipas vendimit të Gjykatës.
Të ardhurat për sëmundje janë 70% e mesatares ditore të pagës neto të gjashtë muajve të fundit (para datës kur i lind e drejta e përfitimit prej sigurimeve shoqërore) kur i siguruari ka deri në 10 vjet sigurim dhe 80% kur i siguruari ka mbi 10 vjet sigurim. 
Për periudhën që përfituesi është shtruar në spital, kur nuk ka njeri në ngarkim, të ardhurat për sëmundje janë 50% e mesatares ditore të pagës neto, të gjashtë muajve të fundit nga data e lindjes së të drejtës.
Nëse si pasojë e sëmundjes individi përfitues ndryshon vendin e punës ai ka të drejtë të përfitojë nga sigurimet shoqërore kompensimin e të ardhurave në shumën e barabartë me diferencën ndërmjet pagës së vendit të punës së mëparshme dhe pagës së vendit të punës së re. 
Limiti
Ky kompensim nuk mund të jetë më shumë se 50 për qind e mesatares ditore të bazës së vlerësuar neto të gjashtë muajve të fundit nga data e lindjes të së drejtës.

### Për sa kohë përfiton i siguruari nga kjo skemë?
Duke qenë se të ardhurat për sëmundje konsistojnë në sëmundje të përkohshme periudha e përfitimit fillon në ditën e 15 të raportit mjekësor dhe do të zgjasë jo më shumë se 6 muaj nga data e fillimit të pagesës;
Periudha e përfitimit mund të zgjatet përjashtimisht deri në 3 muaj të tjerë, në rast se Komisioni Mjekësor i Caktimit të Aftësisë për Punë (KMCAP) provon që personi i siguruar do të shërohet në këtë periudhë dhe nuk do të deklarohet invalid.
Periudha e përfitimit të paaftësisë së përkohshme nga sëmundja, për ata që marrin pension invaliditeti të pjesshëm, është deri në 3 muaj nga data e fillimit të pagesës.
Periudha e përfitimit për punonjësit sezonalë dhe të përkohshëm, të cilët kanë qenë të punësuar të paktën 3 muaj në 12 muajt e fundit, është deri në 75 ditë.

### Sa janë të ardhurat që përfiton personi i siguruar në rast sëmundjeje dhe cilat janë kushtet për t’i përfituar ato?

Personi i siguruar përfiton të ardhurat për sëmundje, kur vërtetohet me raport mjekësor se ai është përkohësisht i paaftë për të punuar dhe kjo paaftësi nuk është pasojë e një aksidenti në punë ose e një sëmundjeje profesionale.

Personi i siguruar ka të drejtën e përfitimit të të ardhurave për sëmundje edhe brenda 30 ditëve kalendarike, pas mbarimit të sigurimit të tij të detyrueshëm. Kjo nuk do të zbatohet nëse i punësuari është pushuar nga puna për akt kriminal, sipas vendimit të Gjykatës.

Të ardhurat për sëmundje janë 70% e mesatares ditore të pagës neto të gjashtë muajve të fundit (para datës kur i lind e drejta e përfitimit prej sigurimeve shoqërore) kur i siguruari ka deri në 10 vjet sigurim dhe 80% kur i siguruari ka mbi 10 vjet sigurim. Për periudhën që përfituesi është shtruar në spital, kur nuk ka njeri në ngarkim, të ardhurat për sëmundje janë 50% e mesatares ditore të pagës neto, të gjashtë muajve të fundit nga data e lindjes së të drejtës.

Periudha e përfitimit për paaftësi të përkohëshme fillon në ditën e 15-të të raportit mjekësor dhe do të zgjasë jo më shumë se 6 muaj në total nga data e fillimit të pagesës.

Periudha e përfitimit mund të zgjatet përjashtimisht deri në 3 muaj të tjerë, në rast se Komisioni Mjekësor i Caktimit të Aftësisë për Punë (KMCAP) provon që personi i siguruar do të shërohet në këtë periudhë dhe nuk do të deklarohet invalid.

Periudha e përfitimit të paaftësisë së përkohshme nga sëmundja, për ata që marrin pension invaliditeti të pjesshëm, është deri në 3 muaj nga data e fillimit të pagesës.

Periudha e përfitimit për punonjësit sezonalë dhe të përkohshëm, të cilët kanë qenë të punësuar të paktën 3 muaj në 12 muajt e fundit, është deri në 75 ditë.
