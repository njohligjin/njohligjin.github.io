---
title: "Sa është shuma e të ardhurave që përfiton individi nga të ardhurat për sëmundje?"
tag: te-ardhurat-nga-sigurimet-shoqerore
---
### Çfarë konsiderohen aksidente në punë dhe sëmundje profesionale. Si përfitohet ndihma në të tilla raste?

Aksidentet në punë janë të gjithë ato dëmtime të papritura të shëndetit mendor ose fizik që shkaktohen në ambjentet e punës së një individi të siguruar, ndërkohë që sëmundjet profesionale janë sëmundje të cilat shkaktohen nga kryerja e një pune të caktuar në mënyrë të rregullt. Pra në këtë rast puna kryhet në përputhje me kushtet e caktuara por me kalimin e kohës dhe ushtrimit të tepërt mund të zhvillohen sëmundje. Në këtë rast mund të marrim shembullin e punëve në zyra ku mund të shkaktojnë problem me shtyllën kurrizore, punët në fabrika me kimikate, etj. 
Sëmundjet profesionale përcaktohen më saktë me Vendim të Këshillit të Ministrave (Vendimi  Nr. 594, datë 1.7.2015 “Për miratimin e listës së sëmundjeve profesionale“). Aksidenti në punë përcaktohet me Vendim të Këshillit të Ministrave. (VKM. Nr. 788, datë 14.12.2005 “Për përcaktimin e aksidentit në punë”).
Në këtë rast personat e siguruar, në rastet e aksidenteve në punë ose sëmundjeve profesionale, përfitojnë të drejtën e së ardhurës, pavarësisht nga vjetërsia në punë nëse i shfaqet një sëmundje profesionale. Ata përfitojnë:  
•	për kujdes mjekësor shtesë dhe riaftësimi; 
•	në rast paaftësie;
•	për kompensim për dëme të arsyeshme;
•	në rast vdekjeje.
