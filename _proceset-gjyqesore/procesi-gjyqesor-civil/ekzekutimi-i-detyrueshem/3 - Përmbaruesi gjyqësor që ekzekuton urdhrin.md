---
title: "Përmbaruesi gjyqësor që ekzekuton urdhrin"
tag: ekzekutimi-i-detyrueshem
---

### Cilit përmbarues gjyqësor duhet t’i drejtohet kërkesa për zbatimin e urdhrave të ekzekutimit?

Në rastin kur titulli ekzekutiv vihet në ekzekutim nëpërmjet përmbarimit shtetëror, kërkesa për zbatimin e urdhrave të ekzekutimit i drejtohet përmbaruesit gjyqësor të vendit ku ndodhen:

* sendet e luajtshme ose të paluajtshme ose paratë, ndaj të cilave drejtohet ekzekutimi;
* banimi i personit që ka një detyrim ndaj debitorit;
* vendi i ekzekutimit të detyrimit për kryerjen ose moskryerjen e një veprimi të caktuar.

Ndërkohë që përmbaruesi gjyqësor privat ose shoqëritë përmbaruese private ushtrojnë funksionet e tyre procedurale përmbarimore në të gjithë territorin e Republikës së Shqipërisë. Kështu, ata mund të ekzekutojnë një titull ekzekutiv në të gjithë territorin e Republikës së Shqipërisë dhe nuk janë të kufizuara në kompetencën e tyre territoriale, si përmbaruesit shtetëror.
