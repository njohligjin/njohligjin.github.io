---
title: "Shpejtësia"
tag: shpejtesia
---

### Sa duhet të jetë shpejtësia e lëvizjes së mjeteve në rrugë?

Drejtuesi i mjetit duhet të rregullojë shpejtësinë e mjetit në mënyrë që të mënjanojë çdo rrezik për sigurinë e njerëzve dhe mallrave, dhe çdo çrregullim tjetër të mundshëm në trafik. Shpejtësia duhet të jetë në përputhje me karakteristikat, gjendjen, ngarkesën e mjetit, si dhe karakteristikat dhe gjendjen e rrugës, trafikun, etj. Gjendja teknike e mjetit duhet të jetë e tillë që të përballojë të gjitha manovrat e nevojshme në kushte të sigurta.

Për të siguruar qarkullimin dhe mbrojtur jetën e njerëzve, shpejtësia nuk duhet të kalojë limitet e mëposhtme:

* 110 km/orë për autostradat;
* 90 km/orë për rrugët interurbane kryesore;
* 80 km/orë për rrugët interurbane dytësore e rrugët lokale interurbane;
* 40 km/orë për rrugët në qendrat e banuara.

Autoritetet kompetente janë ato që përcaktojnë shpejtësi të tjera minimale dhe maksimale brenda këtyre kufijve, në varësi të llojit të mjetit.
