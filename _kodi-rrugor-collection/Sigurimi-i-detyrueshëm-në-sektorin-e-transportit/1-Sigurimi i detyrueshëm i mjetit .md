---
title: "Sigurimi i detyrueshëm i mjetit "
tag: Sigurimi-i-detyrueshëm-në-sektorin-e-transportit

---

### Cfarë kuptojmë me sigurim të detyrueshëm të mjetit në sektorin e transportit?

Sigurimi i detyrueshëm në sektorin e transportit është sigurimi i përgjegjësisë së pronarit ose përdoruesit të mjetit për dëmet shkaktuar palëve të treta gjatë përdorimit të tij.
Me “mjet transporti” do të kuptojmë mjet motorik, mjet lundrues dhe avion.
“Mjet motorik i pasiguruar” është mjeti për të cilin nuk është lidhur kontrata për sigurimin e përgjegjësisë, që rezulton nga përdorimi i mjetit, ose periudha e sigurimit ka përfunduar dhe kontrata e sigurimit nuk është rinovuar. 
 “Mjet motorik i paidentifikuar” është mjeti për të cilin nuk ka qenë i mundur të bëhet as identifikimi i mjetit dhe as i siguruesit përgjegjës.
“Përdorues i një mjeti transporti” është një person fizik ose juridik që përdor mjetin e transportit me miratimin e pronarit.
“Drejtues i paautorizuar” është personi, i cili në rastin e aksidentit drejton mjetin pa lejen e pronarit të mjetit, nuk është punësuar prej tij për të drejtuar mjetin, nuk është anëtar i familjes së tij dhe nuk e ka marrë mjetin në dorëzim nga pronari.
“Aksident” është ngjarja ku rezulton dëm nga përdorimi i mjetit të transportit.

