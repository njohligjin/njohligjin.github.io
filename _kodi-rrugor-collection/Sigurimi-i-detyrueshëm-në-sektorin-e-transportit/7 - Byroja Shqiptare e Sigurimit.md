---
title: "Byroja Shqiptare e Sigurimit"
tag: Sigurimi-i-detyrueshëm-në-sektorin-e-transportit
---

Byroja Shqiptare e Sigurimit është person juridik, me seli në Tiranë, e krijuar jo për qëllime fitimi. Anëtar i byrosë është çdo sigurues, i cili është i licencuar për të ushtruar veprimtaritë e përcaktuara  sipas ligjit. Anëtari duhet të paguaj kontributin e anëtarsimit në favor të byrosë. Kontributi fillestar është i përcaktuar në statutin e byrosë.

Byroja kryen funksionet e entit kompensues. Fondet e e nevojshme për të dëmshpërblyër kërkesat e palëve të dëmtuar përballohen nga fondi i kompensimit.

Byroja autorizon anëtarin e saj për të lëshuar kartonin jeshil sipas parashikimeve ligjore dhe nënligjore. Byroja si përfaqësuese kombëtare e këshillit të byrove është përgjegjësë për të gjitha detyrimet që rrjedhin nga anëtarësia e sistemit të kartonit jeshil.
Organet drejtuese të Byrosë
Organet drejtuese të byrosë janë:

a)	Asambleja e përgjithshme e anëtarëve;

b)	Këshilli administrativ;

c)	Drejtori ekzekutiv.

Kompetencat, detyrat e organeve drejtuese të byrosë dhe forma e organizimit të saj përcaktohen në statutin e byrosë, i cili propozohet nga Asambleja e Përgjithshme dhe miratohet nga autoriteti.
Fondi i kompensimit 
Fondi i kompensimit administrohet nga byroja dhe ka për qëllim pagesën e dëmeve pasurore dhe jopasurore, të ndodhura në territorin e Republikës së Shqipërisë.
Shoqëritë e sigurimit, të licensuara për të kryer veprimtari sigurimi në territorin e Republikës së Shqipërisë, janë të detyruara të kontribuojnë cdo vit financiarisht në fondin e kompensimit.
Burime të tjera rrjedhin nga kontribute shtesë të shoqërive të sigurimit, gjobat, të ardhura nga investimi i gjëndjes së fondit të kompensimit si dhe arkëtime nga rimbursime, i shumave nga personat përgjegjë. 
Fondi i garancisë i kartonit jeshil 
Fondi i garancisë i kartonit jeshil krijohet dhe administrohet nga Byroja dhe ka për qëllim garantimin e detyrimeve financiare, që rrjedhin nga anëtarësimi në sistemin e kartonit jeshil.
Shoqëritë e sigurimit, të cilat ushtrojnë veprimtari në territorin e Republikës së Shqipërisë në sigurimin e detyrueshëm motorik të kartonit jeshil janë të detyruara të kontribuojnë financiarisht në fondin e kartonit jeshil sipas parashikimeve dhe kritereve ligjore.

Fondi i garancisë së kartonit jeshil përdoret:

a) në rastet kur anëtari i Byrosë, përgjegjës për pagesën e dëmshpërblimit, nuk përmbush detyrimet financiare sipas rregullave të sistemit të kartonit jeshil;

b) në rastin kur dëmi ka ndodhur në nje vend antëtar të kartonit jeshil, jashtë territorit të Republikës së Shqipërisë, nga mjeti motorik i regjistruar në Shqipëri, i pajisur me karton jeshil fals. Në këtë situatë Byroja përgjigjet sipas rregullave të sistemit të kartonit jeshil;

c) në rast të mbylljes ose falimentimit të një anëtari të Byrosë.
“Kartoni jeshil” është certifikata ndërkombëtare e sigurimit, sipas përcaktimeve të Marrëveshjes së Kretës.
