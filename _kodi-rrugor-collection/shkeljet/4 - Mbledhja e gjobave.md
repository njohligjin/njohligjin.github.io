---
title: "Mbledhja e gjobave"
tag: shkeljet
---

### Cili është afati brenda të cilit duhet të paguhet gjoba dhe sa është kamata në rast vonese?

Kundërvajtësi i shkeljes administrative duhet të paguajë masën e gjobës brenda 5 ditëve nga dita që vendimi ka marrë formë të prerë. Pas kalimit të afatit, për çdo ditë vonesë, paguhet 2% kamatë deri në një muaj.

### Çfarë ndodh nëse gjoba nuk paguhet?

Për të gjitha gjobat administrative që nuk paguhen ose nuk shlyhen dot nga të ardhurat e shkelësit, bëhet ndalimi i mjetit deri në 3 muaj. Pas këtij afati mjeti shitet në ankand dhe shkelësit i kthehet diferenca e mbetur nga shuma e shitjes, pasi të jetë zbritur detyrimi i gjobës.

Gjobat administrative që jepen në vend dhe nuk e kalojnë vlerën prej 5 000 lekesh, përjashtohen nga ky rregull.
