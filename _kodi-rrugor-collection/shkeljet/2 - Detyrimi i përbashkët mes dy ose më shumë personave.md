---
title: "Detyrimi i përbashkët mes dy ose më shumë personave"
tag: shkeljet
---

### Kur kemi detyrim të dy personave bashkërisht për një shkelje administrative?

Në qoftë se mjeti përdoret nga jo pronari i tij, dhe ky i fundit është përfshirë në një shkelje të dënueshme me masë administrative me gjobë, pronari i mjetit, është i detyruar, solidarisht/bashkërisht me autorin e shkeljes, të paguajë shumën, përveçse kur provon se qarkullimi i mjetit ka ndodhur kundër vullnetit të tij.

Kur shkelja e dënueshme me masë administrative kryhet nga persona të vendosur nën kujdestarinë e një personi tjetër, personi i ngarkuar me mbikëqyrjen e shkelësit është i detyruar solidarisht me autorin e shkeljes, të paguajë shumën që ai detyrohet, përveçse kur provon që nuk ka mundur të ndalojë kryerjen e aktit.

Në qoftë se shkelja kryhet nga përfaqësuesi ose nga vartësi i një personi juridik ose sidoqoftë nga një sipërmarrës në ushtrimin e detyrave a funksioneve të tij, personi juridik, enti ose shoqata a sipërmarrësi është i detyruar, solidarisht/bashkërisht me autorin e shkeljes, të paguajë shumën që ky detyrohet.

### Nga kush paguhet detyrimi për një shkelje administrative të kryer nga shumë persona?

Kur shkelja e dënueshme me masë administrative me gjobë, kryhet nga shumë persona, secili prej tyre paguan masën e parashikuar, përveçse kur ligji vendos ndryshe.
