---
title: "Ankimimi i gjobës"
tag: shkeljet
---

### Si mund të ankimohet një gjobë?

Kundërvajtjet apo shkeljet e rregullave të qarkullimit rrugor, që në shumicën e rasteve shoqërohen me gjobë, shqyrtohen nga organi administrativ shtetëror, në territorin e të cilit është efektiv agjenti i policisë rrugore që konstaton shkeljen, i cili merr vendimin përkatës, me përjashtim të masave të gjobave në vend. Gjobat në vend janë gjoba që jepen nga agjenti i policisë rrugore apo agjenti verifikues, në një shumë deri në 5 000 (pesë mijë) lekë. Masat administrative plotësuese ankimohen njësoj si masat administrative me gjobë.

Kundër vendimit të dënimit nga organi administrativ shtetëror, mund të bëhet ankim, brenda 5 ditëve nga dita e shpalljes, në gjykatën e rrethit ku është kryer kundërvajtja, vendimi i së cilës është përfundimtar.
