---
title: "Si duhet të sillen drejtuesit e automjeteve ndaj këmbësorëve?"
tag: kembesoret
---

### Si duhet të sillen drejtuesit e mjeteve ndaj këmbësorëve?

Kur trafiku nuk është i rregulluar nga polici ose nga semafori, drejtuesit e mjeteve duhet t’i japin përparësi këmbësorëve që kalojnë në vendkalimet këmbësore duke ngadalësuar dhe, kur është e nevojshme, duke ndaluar.

Në rrugë të papajisura me vendkalime këmbësorësh drejtuesit e mjeteve duhet t’i lejojnë këmbësorit, që ka filluar kapërcimin e rrugës, të arrijë i sigurt në anën tjetër.

Drejtuesit e mjeteve duhet të ndalojnë, kur një person invalid me aftësi të kufizuara lëvizjeje ose që lëviz me karrocë invalidësh, ose i pajisur me shkop të bardhë, ose i shoqëruar me një qen drejtues, ose sidoqoftë i dallueshëm në njëfarë mënyre, kapërcen rrugën, ose ka ndërmend ta kapërcejë. Drejtuesit duhet gjithashtu të shmangin situata të rrezikshme që mund të shkaktohen nga veprime të gabuara a të ngathëta të fëmijëve dhe të të moshuarve.

Shkelja e këtyre rregullave dënohet me gjobë.
